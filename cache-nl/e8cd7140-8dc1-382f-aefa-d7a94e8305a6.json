{"id": "e8cd7140-8dc1-382f-aefa-d7a94e8305a6", "title": "Tom Cruise woedend op de set nadat medewerkers coronaregels niet naleven", "url": "https://nu.nl/film/6096985/tom-cruise-woedend-op-de-set-nadat-medewerkers-coronaregels-niet-naleven.html", "summary": "Tom Cruise heeft keihard uitgehaald naar meerdere medewerkers op de set van Mission: Impossible 7, omdat ze de coronaregels niet respecteerden.\nDat is te horen in een geluidsopname die internationale media woensdag publiceren.\nIn het fragment van ruim twee minuten is duidelijk te horen hoe Cruise het laakbare gedrag van de medewerkers op de set verbaal bestraft.\nVolgens Amerikaanse journalisten zouden enkele medewerkers niet genoeg afstand hebben genomen.\nCruise laat daarna weten dat hij geen excuses accepteert en iedereen zal ontslaan die de coronaregels op de set overtreedt.", "paragraphs": ["Tom Cruise heeft keihard uitgehaald naar meerdere medewerkers op de set van Mission: Impossible 7, omdat ze de coronaregels niet respecteerden. Dat is te horen in een geluidsopname die internationale media woensdag publiceren.", "In het fragment van ruim twee minuten is duidelijk te horen hoe Cruise het laakbare gedrag van de medewerkers op de set verbaal bestraft.", "Wat de medewerkers precies hebben misdaan wordt niet in de opname benoemd. Volgens Amerikaanse journalisten zouden enkele medewerkers niet genoeg afstand hebben genomen.", "Cruise, die niet alleen de hoofdrol vertolkt maar ook een van de producenten van de film is, legt in het fragment uit dat de hele filmwereld naar de opnames van Mission: Impossible 7 kijkt en dat ze daarom het goede voorbeeld moeten geven.", "\"Iedere avond bel ik met alle filmstudio's, verzekeringsmaatschappijen en producenten. Ze kijken naar ons en gebruiken ons als voorbeeld om hun eigen films te maken. Wij cre\u00ebren duizenden banen, stelletje klootzakken. Ik wil dit nooit meer zien.\"", "Cruise laat daarna weten dat hij geen excuses accepteert en iedereen zal ontslaan die de coronaregels op de set overtreedt.", "De opnames van de film zijn dit jaar begonnen en moesten door de coronacrisis meerdere malen worden stilgelegd. Mission: Impossible 7 moet in 2021 in de bioscopen verschijnen."], "authors": ["Door"], "keywords": ["van", "dat", "naleven", "niet", "tom", "en", "nadat", "ze", "te", "set", "coronaregels", "medewerkers", "op", "cruise", "woedend", "het"], "pubDate": null, "publicationId": "4d7a0f80-7953-388c-9af8-e7a437b5632e"}