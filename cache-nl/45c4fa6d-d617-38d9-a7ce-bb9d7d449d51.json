{"id": "45c4fa6d-d617-38d9-a7ce-bb9d7d449d51", "title": "Zelf verkiezingen manipuleren op Harmony Square", "url": "https://trouw.nl/cultuur-media/zelf-verkiezingen-manipuleren-op-harmony-square~b210c80b/", "summary": "\u00adHij zag het als teken van zwakte, maar op internet is het een prima middel om mensen tegen elkaar uit te \u00adspelen.\nIn de online text-adventure \u2018Harmony Square\u2019 kun je zelf mensen tegen elkaar \u00aduitspelen met nepnieuws, \u00adtrollen en bots.\nJe wordt aangesteld als \u2018des\u00adinformatie-officier\u2019 en het is de bedoeling dat je de eensgezinde en democratieminnende dorpsbewoners van Harmony Square manipuleert en zo de verkiezing van een medebewoner voorkomt.\nGaandeweg leer je \u2018trollen\u2019 op een bulletinboard en begin je een eigen nieuwssite waar je inspeelt op de emoties van mensen en de reacties be\u00efnvloedt.\nHet doel is om mensen van vijftien jaar en ouder bewust te maken hoe je wordt misleid op internet.", "paragraphs": ["Verdeel en heers! De bekende oorlogstactiek van Machiavelli, werkt nog steeds. \u00adHij zag het als teken van zwakte, maar op internet is het een prima middel om mensen tegen elkaar uit te \u00adspelen. In de online text-adventure \u2018Harmony Square\u2019 kun je zelf mensen tegen elkaar \u00aduitspelen met nepnieuws, \u00adtrollen en bots.", "Je wordt aangesteld als \u2018des\u00adinformatie-officier\u2019 en het is de bedoeling dat je de eensgezinde en democratieminnende dorpsbewoners van Harmony Square manipuleert en zo de verkiezing van een medebewoner voorkomt. En bonus als je ook nog regelt dat het levende standbeeld verdwijnt. Het spel werkt eenvoudig met vragen waarbij de speler uit meerdere antwoorden kan kiezen.", "Gaandeweg leer je \u2018trollen\u2019 op een bulletinboard en begin je een eigen nieuwssite waar je inspeelt op de emoties van mensen en de reacties be\u00efnvloedt. Nee, de berichten hoeven\u00ad\u00ad geen waarheid of feiten te bevatten, waarschuwt het spel. \u201cEn wat wil je nu? Een trollenleger loslaten? Goed plan!\u201d \u00adBoven in beeld zie je hoeveel \u2018likes\u2019 je hebt en hoe succesvol je acties zijn. Je wint door \u00adHarmony Square in een totale oorlog te storten. Tanks staan op het plein: \u201cHoera!\u201d", "Het spel is gemaakt door \u00adverschillende Amerikaanse \u00adcybersecurity-diensten \u00adsamen met de Univer\u00adsiteit van Cambridge. Het doel is om mensen van vijftien jaar en ouder bewust te maken hoe je wordt misleid op internet. De makers hopen dat het spel werkt als een \u2018psychologische vaccinatie\u2019 tegen desinfor\u00admatie door de spelers een klein beetje bloot te stellen aan de gebruikte manipulatietechnieken."], "authors": ["Nienke Schipper"], "keywords": ["spel", "van", "als", "square", "verkiezingen", "mensen", "het", "op", "manipuleren", "zelf", "een", "je", "harmony", "en", "te"], "pubDate": "2020-11-21T20:41:00+01:00", "publicationId": "b66cd8e4-4294-3571-bcd7-e490527f1a48"}