{"id": "2628e94f-1b15-3dda-8fed-ca988700fb4b", "title": "\u2018Ik houd niet zo van verdrietige liedjes\u2019", "url": "https://volkskrant.nl/mensen/ik-houd-niet-zo-van-verdrietige-liedjes~b2aa2cee/", "summary": "En je hebt steeds weer andere docenten, in plaats van heel lang eentje.\u2019Wat zijn je hobby\u2019s?\nDoor die parkieten zitten er veel vogels in de tuin, zoals Dikke Dollie, de dikste duif die ik ooit heb gezien.\n\u2018Yoghurt met bramensap en muesli, dat eet ik in het weekend, want als ik naar school ga, heb ik daar geen tijd voor.\nO, en ik houd van pannekoeken, maar die eet ik ook niet zo vaak.\u2019Waar ben je trots op?\nIk weet niet precies waarom ze dat zeggen, maar blijkbaar ben ik het.\u2019Wat doe je over tien jaar?", "paragraphs": ["Silas Otter. Beeld Adriaan van der Ploeg", "Met wie woon je?", "\u2018Met mijn ouders, Cora (50), Maarten (53) en mijn broer Andreas (19). Mijn broer Matthias (23) woont in Rotterdam en mijn broer Jonathan (24) woont in Ede met zijn vrouw.\u2019", "In welke klas zit je?", "\u2018In klas 1, op de middelbare school dus, op Het Streek in Ede. Ik vind het leuker dan op de basisschool, want hier heb je meer uitdaging. En je hebt steeds weer andere docenten, in plaats van heel lang eentje.\u2019", "Wat zijn je hobby\u2019s?", "\u2018Gitaarspelen, met mijn dieren \u00adspelen, tekenen en gamen. Ik heb twee konijnen en twee grasparkieten, die kun je nu buiten horen. Door die parkieten zitten er veel vogels in de tuin, zoals Dikke Dollie, de dikste duif die ik ooit heb gezien. De parkieten heten Sam en Maya en de konijnen Knabbel en Ben. Er was ook een \u00adBabbel, maar die is doodgegaan. \u00ad", "\u2018Voordat ik naar school ga, voer ik de parkieten. Soms doet mijn moeder de konijnen, maar eigenlijk doe ik alles zelf.\u2019", "Wie zou je willen zijn voor \u00e9\u00e9n dag?", "\u2018Mijn broer Andreas. Het lijkt me leuk om te weten hoe iemand anders uit mijn gezin naar mij kijkt en over \u00addingen denkt.\u2019", "Wat wil je later worden?", "\u2018Dierenarts in een dierentuin. Ik vind het leuk om dingen te doen met \u00addieren en om ze weer beter te maken. In de dierentuin zijn er veel verschillende dieren, anders behandel je \u00adalleen maar honden en katten, dat lijkt me een beetje saai.\u2019", "Wat is je belangrijkste bezit?", "\u2018Mijn vrienden en familie, want daarmee kun je veel lol maken.\u2019", "Waar word je blij van?", "\u2018Gitaarspelen. Ik speel allerlei soorten liedjes en deuntjes, vooral vrolijke liedjes. Ik houd niet zo van verdrietige liedjes.\u2019", "Wat is je favoriete ontbijt?", "\u2018Yoghurt met bramensap en muesli, dat eet ik in het weekend, want als ik naar school ga, heb ik daar geen tijd voor. Dan eet ik gewoon snel een broodje, want dan moet ik ook nog de dieren doen. Ik sta meestal om half 7 op! O, en ik houd van pannekoeken, maar die eet ik ook niet zo vaak.\u2019", "Waar ben je trots op?", "\u2018Als we op de basisschool complimentenspelletjes deden, zeiden kinderen vaak dat ik betrouwbaar ben. Ik weet niet precies waarom ze dat zeggen, maar blijkbaar ben ik het.\u2019", "Wat doe je over tien jaar?", "\u2018Studeren voor dierenarts, denk ik. Mijn vader wilde dat ook, maar toen bleek hij allergisch.\u2019"], "authors": ["Anne Oevermans"], "keywords": ["zo", "van", "het", "op", "maar", "die", "zijn", "liedjes", "ik", "houd", "niet", "je", "verdrietige", "en", "mijn", "dat"], "pubDate": "2020-12-07T18:04:56+01:00", "publicationId": "1a359314-37ee-33a8-8de7-301d3eb2ed28"}