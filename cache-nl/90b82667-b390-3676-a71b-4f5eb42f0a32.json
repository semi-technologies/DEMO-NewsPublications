{"id": "90b82667-b390-3676-a71b-4f5eb42f0a32", "title": "Door deze ramen van de auto te openen is kans op besmetting met corona het kleinst", "url": "https://www.dvhn.nl/extra/Door-deze-ramen-van-de-auto-te-openen-is-kans-op-besmetting-met-corona-het-kleinst-26294686.html", "summary": "Het openen van de ramen die het verst van de inzittenden verwijderd zijn, kan besmetting helpen voorkomen, zo blijkt uit computersimulaties.\nHet openen van alle autoramen is de effectiefste manier om voor voldoende ventilatie te zorgen en het risico op overdracht te verminderen als de passagier of de bestuurder besmet is, zo blijkt uit onderzoek.\nMaar wanneer dit in de koude en vochtige wintermaanden niet mogelijk is, kan het openen van slechts twee ramen de besmettingskans al aanzienlijk verkleinen.\nDr. Varghese Mathai, een natuurkundige van de Universiteit van Massachusetts Amherst, leidde een onderzoek naar hoe effectief het openen van bepaalde ramen in een auto kan zijn.\n'Geen vervanging voor dragen mondkapje',,Hoewel deze maatregelen geen vervanging zijn voor het dragen van een mondkapje in een auto, kunnen ze wel helpen om het aantal ziekteverwekkers in de kleine ruimte van een auto te verminderen\", aldus Varghese.", "paragraphs": ["Stapt iemand met corona in de auto dan stijgt het aantal virusdeeltjes binnen vijftien minuten tot grote hoogten. Het openen van de ramen die het verst van de inzittenden verwijderd zijn, kan besmetting helpen voorkomen, zo blijkt uit computersimulaties.", "Het openen van alle autoramen is de effectiefste manier om voor voldoende ventilatie te zorgen en het risico op overdracht te verminderen als de passagier of de bestuurder besmet is, zo blijkt uit onderzoek. Maar wanneer dit in de koude en vochtige wintermaanden niet mogelijk is, kan het openen van slechts twee ramen de besmettingskans al aanzienlijk verkleinen.", "Volgens computersimulaties is de beste opstelling dat de passagier schuin achter de bestuurder zit en het rechter voorraam (passagier) \u00e9n het raam linksachter (deels) worden geopend. Dan ontstaat een soort luchtbarri\u00e8re tussen de inzittenden. Dr. Varghese Mathai, een natuurkundige van de Universiteit van Massachusetts Amherst, leidde een onderzoek naar hoe effectief het openen van bepaalde ramen in een auto kan zijn. Alle mogelijke combinaties van open ramen werden getest.", "'Geen vervanging voor dragen mondkapje'", ",,Hoewel deze maatregelen geen vervanging zijn voor het dragen van een mondkapje in een auto, kunnen ze wel helpen om het aantal ziekteverwekkers in de kleine ruimte van een auto te verminderen\", aldus Varghese. De bevindingen zijn gepubliceerd in Science Advances."], "authors": ["Erik Kouwenhoven"], "keywords": ["kleinst", "door", "openen", "ramen", "van", "kans", "een", "voor", "te", "het", "op", "auto", "met", "passagier", "zijn"], "pubDate": null, "publicationId": "bb59becc-5bf6-3c6d-8cdd-d41716890d16"}