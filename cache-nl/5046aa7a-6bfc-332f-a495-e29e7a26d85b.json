{"id": "5046aa7a-6bfc-332f-a495-e29e7a26d85b", "title": "Belsimpel uit Groningen wil Europa veroveren, breidt uit naar vijftien landen en begint in Duitsland", "url": "https://www.dvhn.nl/economie/Belsimpel-uit-Groningen-wil-Europa-veroveren-breidt-uit-naar-vijftien-landen-en-begint-in-Duitsland-26276435.html", "summary": "De Groningse telefoonverkoper Belsimpel wil in vijftien Europese landen de markt veroveren.\nDoorenbos verwacht de markten in Europa flink op te kunnen schudden \u2018met onze unieke manier om telecomproducten te vergelijken\u2019.\nHij wijst er daarnaast op dat de Nederlandse markt zo\u2019n vijf jaar voor loopt op andere markten.\nGomibo komt naast Belsimpel, want een Spanjaard snapt die naam nietMet de buitenlandse stap zijn miljoenen gemoeid.\nBij Belsimpel in Nederland en Belgi\u00eb werken zo\u2019n 600 mensen.", "paragraphs": ["De Groningse telefoonverkoper Belsimpel wil in vijftien Europese landen de markt veroveren. Te beginnen met Duitsland.", "Belsimpel lanceert donderdag het nieuwe merk Gomibo. In Duitsland gaat tegelijkertijd de website gomibo.de online. De komende maanden volgen nog 14 landen, zegt oprichter Jeroen Doorenbos.", "Frankrijk en Spanje", "Beslimpel kiest onder meer voor uitbreiding in Frankrijk, Itali\u00eb en Spanje.", "Volgens Doorenbos is de uitbreiding een nieuw hoofdstuk in \u2018onze missie om de mobiele wereld te veranderen. De afgelopen jaren hebben we hard gewerkt om ons platform hiervoor geschikt te maken\u2019.", "Doorenbos verwacht de markten in Europa flink op te kunnen schudden \u2018met onze unieke manier om telecomproducten te vergelijken\u2019. Hij wijst er daarnaast op dat de Nederlandse markt zo\u2019n vijf jaar voor loopt op andere markten.", "Gomibo komt naast Belsimpel, want een Spanjaard snapt die naam niet", "Met de buitenlandse stap zijn miljoenen gemoeid. Gomibo komt als merk naast Belsimpel. \u2018De naam Belsimpel is in het buitenland minder geschikt. Wat moet een Spanjaard daarmee\u2019.", "Bij Belsimpel in Nederland en Belgi\u00eb werken zo\u2019n 600 mensen. Het bedrijf verwacht dit jaar een omzet boven de 400 miljoen."], "authors": ["Richold Brandsma"], "keywords": ["groningen", "duitsland", "belsimpel", "het", "op", "wil", "naar", "verwacht", "landen", "veroveren", "vijftien", "een", "en", "uit", "te", "om", "zon", "europa", "voor"], "pubDate": null, "publicationId": "bb59becc-5bf6-3c6d-8cdd-d41716890d16"}