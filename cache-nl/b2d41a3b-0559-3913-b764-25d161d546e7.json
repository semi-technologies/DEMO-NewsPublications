{"id": "b2d41a3b-0559-3913-b764-25d161d546e7", "title": "De R zit in de maand, dus we krijgen weer een loopneus. Maar ben je verkouden, heb je een griepje of is het toch corona?", "url": "https://www.dvhn.nl/extra/De-R-zit-in-de-maand-dus-we-beginnen-weer-te-snotteren.-Ben-je-verkouden-heb-je-een-griepje-of-is-het-toch-corona-26000160.html", "summary": "De eerste symptomen van een besmetting met corona zijn amper te onderscheiden van een gewone verkoudheid of een griepje.\nLaat je dan sowieso testen op corona, zegt het RIVM.\nJe kunt ook aan je huisarts vragen of je een grieptest kunt laten doen.\nEen kuchje is nog geen coronaHoef je alleen maar een beetje te kuchen en krijg je geen koorts en/of spierpijn?\nDan zou het corona kunnen zijnAls je benauwd bent dan zou je corona kunnen hebben.", "paragraphs": ["De eerste symptomen van een besmetting met corona zijn amper te onderscheiden van een gewone verkoudheid of een griepje.", "Dat is lastig, zeker nu de R weer in de maand zit. Een koutje is snel gevat en ook het griepseizoen staat voor de deur.", "Heb je klachten die op corona kunnen duiden? Laat je dan testen", "Covid-19 kan gepaard gaan met een of meer van de volgende symptomen: hoesten, kortademigheid, koorts, spierpijn, hoofdpijn, keelpijn en plotseling verlies van smaak en reuk. Heb je hier last van? Laat je dan sowieso testen op corona, zegt het RIVM. Bel 0800-1202 om een afspraak te maken. Je kunt ook aan je huisarts vragen of je een grieptest kunt laten doen.", "Een kuchje is nog geen corona", "Hoef je alleen maar een beetje te kuchen en krijg je geen koorts en/of spierpijn? Dan heb je waarschijnlijk geen Covid-19 of griep. Houdt het hoesten aan of wordt het erger, bel dan de dokter.", "Ben je benauwd? Dan zou het corona kunnen zijn", "Als je benauwd bent dan zou je corona kunnen hebben. Je merkt bijvoorbeeld dat je sneller begint te ademen. Nu is het oppassen geblazen, want deze benauwdheid hoort niet bij griep en verkoudheid!", "Houd je sowieso aan de hygi\u00ebneregels", "Griep verspreidt zich op dezelfde manier als corona, via niezen en hoesten. Daarom zijn de preventie-adviezen van het RIVM voor beide ziektes hetzelfde: was regelmatig je handen, houdt 1,5 meter afstand, nies en hoest in de binnenkant van je elleboog, gebruik papieren zakdoekjes en blijf thuis als je klachten hebt.", "Elk nadeel heeft z\u2019n voordeel", "Dankzij de coronamaatregelen gaan we volgens veel deskundigen een mild griepseizoen tegemoet. Het griepvirus krijgt maar weinig kans om zich te verspreiden. Artsen zagen de afgelopen maanden ook al veel minder pati\u00ebnten met luchtwegklachten en buikgriep.", "Meer info over griep", "Wil je meer weten over griep? Het RIVM geeft uitgebreide informatie."], "authors": ["Michel Brandsma"], "keywords": ["maand", "loopneus", "toch", "van", "zit", "dan", "r", "het", "maar", "op", "corona", "een", "je", "en", "weer", "te", "rivm", "verkouden"], "pubDate": null, "publicationId": "bb59becc-5bf6-3c6d-8cdd-d41716890d16"}