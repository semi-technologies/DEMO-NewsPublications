{"id": "f4449116-68d4-3b7c-8fd5-f655df2eb35f", "title": "De Kamer gaat met meer vragen dan antwoorden met reces", "url": "https://www.rtlnieuws.nl/columns/column/5204129/tweede-kamer-reces-verbouwing-partijen-corona", "summary": "50PLUS, toch al geen plek waar ouderen hun welverdiende rust vinden, ligt na de ellende met Henk Krol en de vertrokken partijvoorzitter Geert Dales, overhoop met zijn nieuwe lijsttrekker.\nWat van al die clubjes na 17 maart overblijft, is verre van duidelijk.\nDe meest actuele vraag op de valreep van het nieuwe jaar behelst het voortbestaan van het derde kabinet-Rutte.\nMaar er gaan ook stemmen op dat het hele kabinet maar moet vertrekken, net zoals in 2002 toen Paars-2 aftrad na de publicatie van het Srebrenica-rapport.\nPolitiek Den Haag gaat het nieuwe jaar in met een hoop onzekerheden.", "paragraphs": ["Ook partijconflicten, en die waren er in 2020 veelvuldig, zijn de wereld nog niet uit. 50PLUS, toch al geen plek waar ouderen hun welverdiende rust vinden, ligt na de ellende met Henk Krol en de vertrokken partijvoorzitter Geert Dales, overhoop met zijn nieuwe lijsttrekker. De ruzie van de SP met haar jongerenafdeling is nog niet beslecht, de leegloop bij Forum voor Democratie gaat gewoon door en Krol heeft al zoveel partijen versleten dat hij geen nieuwe naam meer kan bedenken. Het wordt het armoedige LHK, Lijst Henk Krol. Er komen steeds meer nieuwe partijen bij, omdat ze allemaal denken dar er op rechts nog wat te halen valt: JA21 (Joost Eerdmans en Annabel Nanninga), Code Oranje (van de van criminele activiteiten verdachte Richard de Mos), Partij voor de Toekomst (eerst van Krol, nu van de door Forum geroyeerde Henk Otten). Wat van al die clubjes na 17 maart overblijft, is verre van duidelijk.", "De meest actuele vraag op de valreep van het nieuwe jaar behelst het voortbestaan van het derde kabinet-Rutte. Het vernietigende rapport van de parlementaire onderzoekscommissie over de toeslagenaffaire is hard aangekomen in politiek Den Haag. Openlijk wordt gesproken over het rollen van koppen. Eerder al sneuvelden de staatssecretarissen Frans Weekers en Menno Snel van Financi\u00ebn. Nu zoemt de naam van Eric Wiebes rond, de enige die de dans tot nu toe is ontsprongen. Maar er gaan ook stemmen op dat het hele kabinet maar moet vertrekken, net zoals in 2002 toen Paars-2 aftrad na de publicatie van het Srebrenica-rapport. Wat de gevolgen van de toeslagenaffaire zijn, ook dat moeten we afwachten.", "Politiek Den Haag gaat het nieuwe jaar in met een hoop onzekerheden. Werk aan de winkel!"], "authors": [], "keywords": ["krol", "gaat", "er", "van", "kamer", "reces", "vragen", "dan", "al", "zijn", "en", "nieuwe", "met", "antwoorden", "het", "meer", "wat"], "pubDate": "2020-12-19T05:25:56Z", "publicationId": "ce2257c9-a2d2-3c8b-975a-6872cbf4036a"}