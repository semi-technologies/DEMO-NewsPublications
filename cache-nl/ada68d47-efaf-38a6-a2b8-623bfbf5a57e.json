{"id": "ada68d47-efaf-38a6-a2b8-623bfbf5a57e", "title": "Joris Bijdendijk helpt in de keuken: welk gereedschap is essentieel?", "url": "https://www.parool.nl/ps/joris-bijdendijk-helpt-in-de-keuken-welk-gereedschap-is-essentieel~b6ed3856/", "summary": "Gebruik een anti-aanbakpan alleen voor je omelet.\n\u2022 Een staafmixer is superhandig voor het pureren van kleine hoeveelheden; een handmixer voor opkloppen zonder een stijve arm te krijgen.\nVoor het schaven van flinterdunne plakjes.\nAls je te veel oogst hebt van bijvoorbeeld paddenstoelen of kruiden, kun je ze zo conserveren.\n\u2022 Een gasbrander, om de oppervlakte van een product te blakeren.", "paragraphs": ["Joris Bijdendijk. Beeld Sjoukje Bierma", "Doe hierop geen concessies:", "\u2022 Een goed mes, of meerdere (zie deze \u00adru\u00adbriek van 31 oktober). Zorg dat je ook een aanzetstaal hebt om ze te slijpen.", "\u2022 Echt goede pannen gaan een leven lang mee (zie deze rubriek van 18 juli). Gebruik een anti-aanbakpan alleen voor je omelet.", "\u2022 Een oventhermometer. De temperatuur die de oven thuis aangeeft is nooit juist en daar gaat het bij veel thuiskoks mis.", "\u2022 Een vleesthermometer. Prik de pen in het vlees tijdens het garen, die geeft de kerntemperatuur aan. Meten is weten.", "\u2022 Een staafmixer is superhandig voor het pureren van kleine hoeveelheden; een handmixer voor opkloppen zonder een stijve arm te krijgen.", "\u2022 Spuitzakken zijn voor thuis echt geen overbodige luxe.", "\u2022 Een digitale weegschaal. Zeker voor de patisserie onontbeerlijk.", "Voor de topthuiskok in spe die alles wat hierboven staat al heeft:", "\u2022 Een rasp van Microplane, grof en fijn.", "\u2022 Een keukenmachine of blender. Ik ben fan van blenders: die krijgen puree fijn.", "\u2022 De pannenlikker. Verdient zich in drie keer schrapen terug.", "\u2022 Mandoline (bij voorkeur van Benriner). Voor het schaven van flinterdunne plakjes.", "\u2022 De slagroomkidde, oftewel een professionele schuimspuit. Leuke gadget.", "\u2022 Een voedseldroger. Een heel handig en niet zo duur attribuut. Als je te veel oogst hebt van bijvoorbeeld paddenstoelen of kruiden, kun je ze zo conserveren.", "\u2022 Een gasbrander, om de oppervlakte van een product te blakeren.", "Het sparen waard:", "\u2022 Een ijsmachine. Voor ijsfanaten, al kan ijs maken ook zonder.", "\u2022 Een stoomoven. Hiermee regel je stoom en temperatuur: met precisie vis en vlees garen."], "authors": ["Joris Bijdendijk"], "keywords": ["van", "zo", "voor", "en", "een", "zonder", "joris", "gereedschap", "keuken", "helpt", "te", "welk", "het", "bijdendijk", "essentieel", "die", "je"], "pubDate": "2021-01-09T09:00:26Z", "publicationId": "a3002aeb-6d5a-3894-adcb-0212effbc567"}