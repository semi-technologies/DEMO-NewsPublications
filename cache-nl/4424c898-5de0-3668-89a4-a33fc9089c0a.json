{"id": "4424c898-5de0-3668-89a4-a33fc9089c0a", "title": "Texas schiet Trump te hulp in strijd om verkiezingszege", "url": "https://www.parool.nl/wereld/texas-schiet-trump-te-hulp-in-strijd-om-verkiezingszege~bb328d5c/", "summary": "Beeld AFPDe Texaanse minister van Justitie spande een zaak aan tegen vier staten waar Biden de meerderheid kreeg, maar waar Trump vier jaar geleden nog triomfeerde.\nVolgens Texas zijn de vier staten in de fout gegaan.\nDe vier staten zijn cruciaal voor de overwinning.\nConservatieve meerderheidHet Hooggerechtshof heeft een conservatieve meerderheid van 6 tegen 3, onder wie drie rechters die door Trump zijn benoemd.\nDe stap is de jongste juridische inspanning van het Trump-kamp om het verlies van de president ongedaan te maken.", "paragraphs": ["Beeld AFP", "De Texaanse minister van Justitie spande een zaak aan tegen vier staten waar Biden de meerderheid kreeg, maar waar Trump vier jaar geleden nog triomfeerde. Het gaat om Georgia, Michigan, Pennsylvania en Wisconsin.", "Volgens Texas zijn de vier staten in de fout gegaan. Zij wijzigden in verband met de coronacrisis verkiezingsprocedures, maar dat zou volgens de president illegaal zijn geweest.", "De vier staten zijn cruciaal voor de overwinning. Zij vertegenwoordigen 62 stemmen in het kiescollege van in totaal 538 kiesmannen, dat uiteindelijk de president kiest. Texas pleit dan ook voor uitstel van deze stemming die op 14 december moet gebeuren. De termijn is in 1887 in de wet vastgelegd.", "Conservatieve meerderheid", "Het Hooggerechtshof heeft een conservatieve meerderheid van 6 tegen 3, onder wie drie rechters die door Trump zijn benoemd. De opperrechters zijn niet verplicht de zaak te behandelen.", "De stap is de jongste juridische inspanning van het Trump-kamp om het verlies van de president ongedaan te maken. Trump en zijn team hebben veelvuldig aantijgingen van verkiezingsfraude geuit, maar konden die niet bewijzen. Sterker nog: justitieminister William Barr, tot dusverre een van Trumps trouwste medestanders, moest afgelopen week toegeven dat er geen bewijzen waren gevonden voor massale verkiezingsfraude.", "Ondanks alles blijft Trump strijdvaardig: hij kondigde onlangs bij een rally aan dat hij er alle vertrouwen in heeft dat hij gaat winnen."], "authors": ["Het Parool"], "keywords": ["van", "trump", "verkiezingszege", "schiet", "het", "hulp", "texas", "zijn", "strijd", "een", "staten", "te", "om", "dat", "vier", "president", "voor"], "pubDate": "2020-12-08T21:29:00+01:00", "publicationId": "a3002aeb-6d5a-3894-adcb-0212effbc567"}