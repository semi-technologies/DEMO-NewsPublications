{"id": "cca3bc19-bcb7-30c3-a836-74ab9a32d0de", "title": "Floris Postmes (19) leeft van zijn 'freaky' messen: 'Ik wil mijn vrijheid afkopen'", "url": "https://www.rtlnieuws.nl/economie/business/artikel/5202170/messen-startup-ondernemer-messen-smid-ijzersmid-koksmes", "summary": "Inmiddels huurt hij een atelier in een oud klooster in Noorbeek, zo'n 2 kilometer verderop.\n\"Op mijn twaalfde maakte ik samen met mijn vader mijn eerste mes, maar ik verzamel ze al veel langer\", vertelt hij.\nYoutube-filmpjesZijn ouders zijn 'heel chill' over die scherpe dingen en het feit dat hij er al zijn tijd aan besteedt.\nIk wil niet vastzitten aan een studie of werkgever en pas vrijheid krijgen na mijn pensioen, zoals mijn ouders.\"\nDuizenden laagjes vouwenNiks mis mee, maar je moet nu al doen wat je echt wil doen, wil hij maar zeggen.", "paragraphs": ["Hij doet het nu een jaar fulltime, dat smeden. Eerst vanuit een schuur in de achtertuin van zijn ouders in Zuid-Limburg. Op eigen vuur en met eigen gereedschap en het liefst gerecycled staal.", "Inmiddels huurt hij een atelier in een oud klooster in Noorbeek, zo'n 2 kilometer verderop. \"Op mijn twaalfde maakte ik samen met mijn vader mijn eerste mes, maar ik verzamel ze al veel langer\", vertelt hij.", "Youtube-filmpjes", "Zijn ouders zijn 'heel chill' over die scherpe dingen en het feit dat hij er al zijn tijd aan besteedt. Postmes heeft zijn middelbare school afgemaakt en besloot daarna voor zijn messen te gaan.", "Hij leerde het vak dankzij Youtube-filmpjes, een stage bij een smid en gewoon door te doen. \"Het is een bewuste keuze. Ik wil niet vastzitten aan een studie of werkgever en pas vrijheid krijgen na mijn pensioen, zoals mijn ouders.\"", "Duizenden laagjes vouwen", "Niks mis mee, maar je moet nu al doen wat je echt wil doen, wil hij maar zeggen. Een profielwerkstuk over ijzererts bracht hem bij damast, een vorm van gevouwen staal. Een techniek waarbij hij verschillende laagjes over elkaar heen vouwt. Hiermee ontstaat een golvend patroon op zijn messen.", "\"Je kunt het zo vaak vouwen dat er duizenden laagjes ontstaan, het is eindeloos en precies dat maakt het zo mooi.\""], "authors": [], "keywords": ["vrijheid", "van", "freaky", "het", "wil", "hij", "zijn", "postmes", "messen", "ik", "op", "maar", "mijn", "leeft", "een", "en", "dat"], "pubDate": "2020-12-09T15:11:30+01:00", "publicationId": "ce2257c9-a2d2-3c8b-975a-6872cbf4036a"}