{"id": "501562e9-a6fb-3374-a648-ddf99c462ea4", "title": "12 medewerkers en 5 pati\u00ebnten Ommelander Ziekenhuis in Scheemda testen positief op corona. In totaal 476 medewerkers en 65 pati\u00ebnten preventief getest", "url": "https://www.dvhn.nl/groningen/12-medewerkers-en-5-pati%C3%ABnten-Ommelander-Ziekenhuis-in-Scheemda-testen-positief.-In-totaal-476-medewerkers-en-65-pati%C3%ABnten-preventief-getest-26271633.html", "summary": "Het Ommelander Ziekenhuis in Scheemda heeft vorige week 476 medewerkers en 65 pati\u00ebnten preventief getest op het coronavirus.\n12 medewerkers en 5 pati\u00ebnten testten positief.\nHet ziekenhuis zag zich na een toename van het aantal positief geteste medewerkers en pati\u00ebnten genoodzaakt tot de grootscheepse test op het coronavirus.\nOok bezoekers en pati\u00ebnten op de afdelingen waarop de tests plaatsvonden (2B, 3A en 3B) moeten tijdens het bezoek een chirurgisch neusmondmasker dragen.\nAlle pati\u00ebnten worden getest op coronaDaarnaast worden vanaf nu alle pati\u00ebnten (ouder dan 12 jaar) die in het ziekenhuis opgenomen worden, preventief getest op corona.", "paragraphs": ["Het Ommelander Ziekenhuis in Scheemda heeft vorige week 476 medewerkers en 65 pati\u00ebnten preventief getest op het coronavirus. 12 medewerkers en 5 pati\u00ebnten testten positief. Geen van hen had klachten.", "Twee pati\u00ebnten zijn inmiddels uit het ziekenhuis ontslagen en verblijven thuis in quarantaine. De andere drie pati\u00ebnten verblijven nu op de corona-afdeling van het ziekenhuis. De positieve medewerkers zitten allen thuis in quarantaine.", "Het ziekenhuis zag zich na een toename van het aantal positief geteste medewerkers en pati\u00ebnten genoodzaakt tot de grootscheepse test op het coronavirus.", "Hygi\u00ebne-maatregelen aangescherpt", "Het ziekenhuis heeft de hygi\u00ebne-maatregelen verder aangescherpt. moeten alle medewerkers die aan het testprogramma hebben deelgenomen continu een chirurgisch neusmondmasker dragen, apart en afzonderlijk eten, en er is extra aandacht voor handhygi\u00ebne en afstand houden.", "Ook bezoekers en pati\u00ebnten op de afdelingen waarop de tests plaatsvonden (2B, 3A en 3B) moeten tijdens het bezoek een chirurgisch neusmondmasker dragen. De maatregelen gelden voorlopig tot 1 januari 2021.", "Alle pati\u00ebnten worden getest op corona", "Daarnaast worden vanaf nu alle pati\u00ebnten (ouder dan 12 jaar) die in het ziekenhuis opgenomen worden, preventief getest op corona. Dit geldt nu dus ook voor pati\u00ebnten die geen klachten hebben of waarbij geen verdenking op Corona bestaat."], "authors": [], "keywords": ["preventief", "scheemda", "medewerkers", "positief", "van", "getest", "het", "op", "pati\u00ebnten", "ziekenhuis", "totaal", "en", "nu", "testen", "worden"], "pubDate": null, "publicationId": "bb59becc-5bf6-3c6d-8cdd-d41716890d16"}