{"id": "af2ea935-acca-3bb6-8d82-2536395aef1c", "title": "\u2018Trump wil voormalig medewerker Michael Flynn gratie verlenen\u2019", "url": "https://www.parool.nl/wereld/trump-wil-voormalig-medewerker-michael-flynn-gratie-verlenen~bbdf64e3/", "summary": "Beeld APVolgens nieuwssite Axios bevestigen twee bronnen die direct met de discussies te maken hebben dat Trump gratie wil verlenen aan Michael Flynn.\nTrump heeft daarop al eerder gezinspeeld, maar hij heeft daar nu nog maar twee maanden voor tot Joe Biden intrekt in het Witte Huis.\nVolgens Flynn hebben aanklagers zijn rechten geschonden en hem middels een list schuld laten bekennen in ruil voor strafvermindering.\nEerder gebruikte Trump zijn presidenti\u00eble bevoegdheid al om medewerker Roger Stone gratie te verlenen.\nStone was onder meer veroordeeld voor het afleggen van valse verklaringen tegenover een commissie van het Congres en een poging een getuige te be\u00efnvloeden.", "paragraphs": ["Voormalig nationaal veiligheidsadviseur Michael Flynn. Beeld AP", "Volgens nieuwssite Axios bevestigen twee bronnen die direct met de discussies te maken hebben dat Trump gratie wil verlenen aan Michael Flynn. Trump heeft daarop al eerder gezinspeeld, maar hij heeft daar nu nog maar twee maanden voor tot Joe Biden intrekt in het Witte Huis.", "Flynn, die in 2017 bekende dat hij tegen de FBI had gelogen over zijn contacten met de Russische ambassadeur in de VS in de weken voordat Trumps ambtstermijn begon, probeert sindsdien zijn schuldbekentenis in te trekken. Volgens Flynn hebben aanklagers zijn rechten geschonden en hem middels een list schuld laten bekennen in ruil voor strafvermindering.", "Eerder gebruikte Trump zijn presidenti\u00eble bevoegdheid al om medewerker Roger Stone gratie te verlenen. Stone was onder meer veroordeeld voor het afleggen van valse verklaringen tegenover een commissie van het Congres en een poging een getuige te be\u00efnvloeden."], "authors": ["Het Parool"], "keywords": ["van", "trump", "gratie", "flynn", "het", "twee", "wil", "michael", "zijn", "medewerker", "verlenen", "een", "te", "voormalig", "voor"], "pubDate": "2020-11-25T07:39:00+01:00", "publicationId": "a3002aeb-6d5a-3894-adcb-0212effbc567"}