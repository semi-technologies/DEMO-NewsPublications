{"id": "449faad2-0a3d-30b5-a70b-036f44fc068e", "title": "Kijk terug: dit is de HR-professional van het jaar", "url": "https://www.rtlnieuws.nl/economie/life/artikel/5201949/wie-wordt-de-hr-professional-van-het-jaar", "summary": "Je bent als collega verantwoordelijk voor een prettige werkomgeving voor de hele organisatie.\nMet de HR-professional van het jaar wil RTL Z samen met Visma-Raet de HR-professionals van Nederland in het zonnetje zetten.\nKansen, digitalisering en werkgelukIn de studio praat Sam Trompert met Marc van Gaal en Gerard Schiebroek van Visma | Raet over diverse thema's rondom HR.\nVooral de toekomst van het thuiswerken is een belangrijk vraagstuk.\nMaar ook de inzet van robots bij HR-processen en de groeiende vraag naar personeel in de zorg komen aan bod.", "paragraphs": ["Als HR-professional doe je meer dan vacatures invullen. Je bent als collega verantwoordelijk voor een prettige werkomgeving voor de hele organisatie. Met de HR-professional van het jaar wil RTL Z samen met Visma-Raet de HR-professionals van Nederland in het zonnetje zetten.", "Vier HR-professionals maakten kans op de titel. In een speciale uitzending reikte juryvoorzitter Marco Winkel de hoofprijs uit.", "Kijk de uitzending nu terug.", "Kansen, digitalisering en werkgeluk", "In de studio praat Sam Trompert met Marc van Gaal en Gerard Schiebroek van Visma | Raet over diverse thema's rondom HR. Vooral de toekomst van het thuiswerken is een belangrijk vraagstuk. Maar ook de inzet van robots bij HR-processen en de groeiende vraag naar personeel in de zorg komen aan bod.", "Dit jaar hebben HR-professionals meer dan ooit moeten laten zien welke belangrijke rol zij spelen in de organisatie. Er is door de coronacrisis veel veranderd voor de medewerkers. Het virus bracht ieders (werkende) leven in de war. Even sparren met je collega\u2019s, een praatje bij de koffieautomaat en gezamenlijk lunchen waren ineens niet meer zo vanzelfsprekend. Maar dat mag geen reden zijn om in te leveren op werkgeluk.", "Beroep op de creativiteit", "Er werd dan ook een flink beroep gedaan op de creativiteit van HR-medewerkers in elke sector. Dat geldt ook voor de vier genomineerden. Wat kunnen andere professionals leren van de stappen die zij afgelopen jaar gezet hebben? In de uitzending vertellen de genomineerden uitgebreid over de stappen die zij hebben gezet om door het lastige 2020 heen te komen met hun organisatie.", "De vier genomineerden zijn:", "- Erik van der Heide, HR-adviseur bij DGMR - Moniek van Beckhoven, HR-manager bij ACES Direct - Sylvia Koenes, HR-manager bij Atalmedial - Thera Schouten, Beleidsadviseur HRM bij Onderwijsgroep EduMare"], "authors": [], "keywords": ["van", "dit", "bij", "jaar", "het", "op", "met", "uitzending", "hrprofessional", "een", "en", "zij", "kijk", "terug", "voor"], "pubDate": "2020-12-08T15:47:57+01:00", "publicationId": "ce2257c9-a2d2-3c8b-975a-6872cbf4036a"}