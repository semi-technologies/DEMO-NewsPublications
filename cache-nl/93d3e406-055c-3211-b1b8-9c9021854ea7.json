{"id": "93d3e406-055c-3211-b1b8-9c9021854ea7", "title": "D\u00e9j\u00e0 vu: het mondkapje", "url": "https://www.volkskrant.nl/kijkverder/v/2020/deja-vu-het-mondkapje~v407444/", "summary": "De foto bij de kapper, afkomstig uit het Bettman Archive, zou ook een recente kunnen zijn.\nIn de VS werd in mum van tijd een elfde gebod van kracht: gij zult een mondkapje dragen.\nLeonardo da Vinci zag een half millennium terug al het nut van mondkapjesachtige doeken en pestmeesters droegen eeuwenlang vogelmaskers \u2013 de oorsprong van het mondkapje zoals wij het kennen, wordt veelal getraceerd in 1878.\nIn dat jaar bepleitte de New Yorkse arts A.J.\nToen veertig jaar later de Spaanse griep het Amerikaanse continent bereikte, verspreidde het mondkapje zich in mum van tijd over de openbare ruimte.", "paragraphs": ["Dat mensen in 2020 in grote delen van de wereld hun neus en mond weer precies zo zouden bedekken als rond 1920, hadden weinig trendwatchers voorzien. Kijk naar deze beelden uit de jaren 1918-1920 die fotoredacteur Rowin Ubink opdiepte uit Amerikaanse archieven: alleen kleding en meubilair verraden dat ze honderd jaar oud zijn. De foto bij de kapper, afkomstig uit het Bettman Archive, zou ook een recente kunnen zijn. In 2020 heb je covid-19, een eeuw geleden had je H1N1 oftewel Spaanse griep. In de VS werd in mum van tijd een elfde gebod van kracht: gij zult een mondkapje dragen. Leonardo da Vinci zag een half millennium terug al het nut van mondkapjesachtige doeken en pestmeesters droegen eeuwenlang vogelmaskers \u2013 de oorsprong van het mondkapje zoals wij het kennen, wordt veelal getraceerd in 1878. In dat jaar bepleitte de New Yorkse arts A.J. Jessup in een wetenschappelijk artikel het nut van katoenen mondkapjes tijdens epidemie\u00ebn. Toen veertig jaar later de Spaanse griep het Amerikaanse continent bereikte, verspreidde het mondkapje zich in mum van tijd over de openbare ruimte."], "authors": ["November"], "keywords": ["van", "dat", "tijd", "uit", "een", "vu", "en", "mondkapje", "zijn", "jaar", "d\u00e9j\u00e0", "het"], "pubDate": null, "publicationId": "1a359314-37ee-33a8-8de7-301d3eb2ed28"}