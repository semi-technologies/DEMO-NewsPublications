{"id": "d3e06060-eb33-3cc9-81d2-08a9415be21c", "title": "Dampende, neo-feministische seks-rap van Megan Thee Stallion \u2605\u2605\u2605\u2605\u2606", "url": "https://volkskrant.nl/cultuur-media/dampende-neo-feministische-seks-rap-van-megan-thee-stallion~b282bb93/", "summary": "Een van de grootste hits van het jaar was WAP (\u2018Wet-Ass Pussy\u2019) waarin rappers Cardi B en Megan Thee Stallion, kopstukken van het militante Amerikaanse neo-feminisme, uitlegden hoe ze bij voorkeur tot een orgasme gebracht worden.\nNu is er Good News, het volwaardige debuutalbum van Megan \u2018De Hengst\u2019 (25) uit Texas, die sinds 2016 drie lange EP\u2019s en meer dan dertig singles uitbracht, waaronder de hit Savage, eerder dit jaar.\nGood News is een ode aan dampende seks, een imposante parade van dicks en pussies.\nEen sterke track als Body overtreft WAP in geilheid; bepaald geen sinecure.\nHet tempo ligt hoog, de beats zijn fijn, het album is afwisselend, bijna elke track heeft een pakkende hook en Megan is dus \u00e9cht een geweldige rapper: bijtend en helder, met golvende, melodieuze flow.", "paragraphs": ["Een van de grootste hits van het jaar was WAP (\u2018Wet-Ass Pussy\u2019) waarin rappers Cardi B en Megan Thee Stallion, kopstukken van het militante Amerikaanse neo-feminisme, uitlegden hoe ze bij voorkeur tot een orgasme gebracht worden.", "Nu is er Good News, het volwaardige debuutalbum van Megan \u2018De Hengst\u2019 (25) uit Texas, die sinds 2016 drie lange EP\u2019s en meer dan dertig singles uitbracht, waaronder de hit Savage, eerder dit jaar.", "Good News is een ode aan dampende seks, een imposante parade van dicks en pussies. Een sterke track als Body overtreft WAP in geilheid; bepaald geen sinecure.", "Ge\u00efntimideerd? Geen zorgen, Megan legt wel uit wat je moet doen (\u2018Don\u2019t fuck me like that, fuck me like this!\u2019) en ze denkt niet alleen aan zichzelf: \u2018I\u2019ll do this, suck it like I\u2019m toothless\u2019. Een stoet mannelijke rappers draagt bij aan de orgie.", "Dan de muziek. Het tempo ligt hoog, de beats zijn fijn, het album is afwisselend, bijna elke track heeft een pakkende hook en Megan is dus \u00e9cht een geweldige rapper: bijtend en helder, met golvende, melodieuze flow.", "Bijna even goed als Cardi B\u2019s Invasion of Privacy (2018), dit langverwachte debuut."], "authors": ["Menno Pot"], "keywords": ["seksrap", "aan", "van", "wap", "stallion", "megan", "het", "neofeministische", "thee", "een", "ze", "en", "uit", "dampende", "track"], "pubDate": "2020-12-03T14:31:40+01:00", "publicationId": "1a359314-37ee-33a8-8de7-301d3eb2ed28"}