{"id": "9a275513-adef-336f-b361-54fc015759e1", "title": "Top 2000 Caf\u00e9 vanwege coronacrisis dit jaar niet toegankelijk voor publiek", "url": "https://nu.nl/media/6095635/top-2000-cafe-vanwege-coronacrisis-dit-jaar-niet-toegankelijk-voor-publiek.html", "summary": "Het Top 2000 Caf\u00e9 is vanwege de coronacrisis dit jaar niet toegankelijk voor publiek, laat zendermanager Peter de Vries van NPO Radio 2 woensdag aan NU.nl weten.\n\"We wisten al een tijdje dat er dit jaar geen hossend publiek door het Top 2000 Caf\u00e9 zou gaan springen.\nWe hebben lang nagedacht over wat wel mogelijk zou zijn, maar fysiek publiek gaat hem dit jaar niet worden.\"\nMaar we gaan het publiek op een andere, virtuele manier uitnodigen in het caf\u00e9.\nDe Top 2000 wordt dit jaar op Eerste Kerstdag om 0.00 uur vanuit het Top 2000 Caf\u00e9 afgetrapt.", "paragraphs": ["Het Top 2000 Caf\u00e9 is vanwege de coronacrisis dit jaar niet toegankelijk voor publiek, laat zendermanager Peter de Vries van NPO Radio 2 woensdag aan NU.nl weten. \"We nemen het zekere voor het onzekere.\"", "\"We wisten al een tijdje dat er dit jaar geen hossend publiek door het Top 2000 Caf\u00e9 zou gaan springen. We hebben lang nagedacht over wat wel mogelijk zou zijn, maar fysiek publiek gaat hem dit jaar niet worden.\"", "In de afgelopen jaren konden bezoekers een plek in het caf\u00e9 in Beeld en Geluid in Hilversum reserveren. De tijdvakken waren vrijwel altijd snel uitverkocht. Ook dit jaar was er al sprake van grote belangstelling. De Vries zegt het mooi te vinden dat het publiek wil langskomen, maar wijst er tegelijkertijd op dat het caf\u00e9 slechts een klein onderdeel van de Top 2000-beleving is.", "\"De Top 2000 zelf gaat natuurlijk gewoon door en daar gaan mensen met elkaar van genieten. Dat is ook altijd het belangrijkste uitgangspunt geweest. Maar we gaan het publiek op een andere, virtuele manier uitnodigen in het caf\u00e9. Hoe we dat precies gaan doen, zijn we op dit moment aan het onderzoeken.\"", "De Top 2000 wordt dit jaar op Eerste Kerstdag om 0.00 uur vanuit het Top 2000 Caf\u00e9 afgetrapt. Danny Vera is met zijn hit Roller Coaster de nieuwe nummer een van de lijst."], "authors": ["Door", "Chris Helt"], "keywords": ["van", "dit", "jaar", "het", "op", "toegankelijk", "2000", "coronacrisis", "niet", "een", "dat", "publiek", "vanwege", "caf\u00e9", "voor"], "pubDate": null, "publicationId": "4d7a0f80-7953-388c-9af8-e7a437b5632e"}