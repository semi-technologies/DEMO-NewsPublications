{"id": "c88e84a3-27c3-3891-b6ef-1e24e0a429b2", "title": "Badderen in een regenton, de goedkoopste wellness die er is", "url": "https://volkskrant.nl/mensen/badderen-in-een-regenton-de-goedkoopste-wellness-die-er-is~b211cef4/", "summary": "\u2018Als ik \u2019s ochtends uit bed kom, ga ik direct vanuit de nestwarmte de ton in.\nEen paar minuten maar hoor, je voelt je hele lichaam tintelen.\nWel oppassen: je moet nooit in regenwater gaan zitten dat van het dak komt, dat neemt ook vogelpoep mee, van die bacteri\u00ebn kun je goed ziek worden.\nMaar al met al is dit de goedkoopste wellness die er is.\nIk ben maar een gewone man.", "paragraphs": ["Beeld Jan Dirk van der Burg", "Koos Gloudemans (55) , Hoevelaken", "Koos heeft last van hitteallergie. \u2018Als het in de zomer 30 graden is, doe ik het liefst de gordijnen dicht en ga ik onder de koude douche staan.\u2019 Die frisse insteek heeft hij doorgetrokken naar de herfst en na een cursus winterzwemmen zit hij nu tweemaal daags in een oud Frans wijnvat van 450 liter in de achtertuin. \u2018Als ik \u2019s ochtends uit bed kom, ga ik direct vanuit de nestwarmte de ton in. Heerlijk. Een paar minuten maar hoor, je voelt je hele lichaam tintelen. Ik wil hem nu in de winter gebruiken als dompelton en in de zomer als regenton.\u2019 Koos is zelfs bezig om een soloversie van de nieuwjaarsduik te organiseren. \u2018Is toch fantastisch als iedereen de regenton in gaat dit jaar? Wel oppassen: je moet nooit in regenwater gaan zitten dat van het dak komt, dat neemt ook vogelpoep mee, van die bacteri\u00ebn kun je goed ziek worden. Maar al met al is dit de goedkoopste wellness die er is. Er worden zoveel luxe sauna\u2019s en hottubs verkocht, dat wil je niet weten. Ik ben maar een gewone man. Ik maak mijn miniparadijsje hier zelf.\u2019"], "authors": ["Jan-Dirk Van Der Burg"], "keywords": ["wellness", "van", "als", "het", "goedkoopste", "maar", "die", "ik", "een", "je", "en", "dat", "regenton", "er", "badderen"], "pubDate": "2020-11-26T15:00:26+01:00", "publicationId": "1a359314-37ee-33a8-8de7-301d3eb2ed28"}