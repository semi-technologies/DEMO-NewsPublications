{"id": "eb260201-17b3-3623-bbe6-6339f807d8c5", "title": "Ik wist dat ik de woorden \u2018als alles meezit\u2019 moest onthouden, maar deed toch een rondedansje", "url": "https://volkskrant.nl/columns-opinie/ik-wist-dat-ik-de-woorden-als-alles-meezit-moest-onthouden-maar-deed-toch-een-rondedansje~bdbb70b6/", "summary": "Een zomer!\u2019 Het was lief om te zien.\nMij overkwam hetzelfde bij het lezen van de kop: \u2018Als alles meezit gaat vaccinatie in de week van 4 januari van start\u2019.\nVermoedelijk is het veel verstandiger om uit die zin de frase \u2018als alles meezit\u2019 te onthouden.\nZelf herinner ik me nog goed hoe ik die woorden vol vertrouwen uitsprak aan het begin van een verbouwing.\nVan de klusjesmannen in wier handen ik uiteindelijk mijn lot legde, leerde ik dat het zelden meezit \u2013 zeker \u2018alles\u2019 niet.", "paragraphs": ["Mari\u00eblle Tweebeeke, het sto\u00efcijnse gezicht van Nieuwsuur, slaakte toch echt even een vreugdekreet toen RIVM-baas Van Dissel afgelopen weekend aan haar desk de verwachting uitsprak dat we komende zomer weer normaal kunnen leven. \u2018Ooh! Een zomer!\u2019 Het was lief om te zien. Mij overkwam hetzelfde bij het lezen van de kop: \u2018Als alles meezit gaat vaccinatie in de week van 4 januari van start\u2019. Het rondedansje was sterker dan ik. Een datum. Een begin!", "Vermoedelijk is het veel verstandiger om uit die zin de frase \u2018als alles meezit\u2019 te onthouden. Zelf herinner ik me nog goed hoe ik die woorden vol vertrouwen uitsprak aan het begin van een verbouwing. Ik had mezelf en de rest van het huis veel frustratie kunnen besparen door te beseffen dat die hoop niet gebaseerd was op enige kennis van de materie. Van de klusjesmannen in wier handen ik uiteindelijk mijn lot legde, leerde ik dat het zelden meezit \u2013 zeker \u2018alles\u2019 niet."], "authors": ["Sander Donkers"], "keywords": ["van", "toch", "moest", "meezit", "het", "maar", "die", "rondedansje", "ik", "zomer", "wist", "woorden", "een", "te", "dat", "onthouden", "alles"], "pubDate": "2020-12-01T21:28:30+01:00", "publicationId": "1a359314-37ee-33a8-8de7-301d3eb2ed28"}