{"id": "35968f9c-db44-38a7-8649-3ca6806ce725", "title": "Boorplatforms zonder vergunning naar Vlissingen gebracht voor sloop", "url": "https://nu.nl/walcheren-en-beveland/6095846/boorplatforms-zonder-vergunning-naar-vlissingen-gebracht-voor-sloop.html", "summary": "Twee boorplatforms die eerder dit jaar naar de haven van Vlissingen zijn vervoerd om te worden gesloopt, moeten terug naar het Verenigd Koninkrijk, waar ze vandaan kwamen.\nVolgens de Inspectie Leefomgeving en Transport (ILT) was het transport in strijd met de regels van de EU-verordening voor de overbrenging van afvalstoffen (EVOA).\nDe platforms zijn al gedeeltelijk gesloopt in Vlissingen, bij een bedrijf dat daarvoor niet de juiste vergunningen heeft, aldus de ILT.\nDe EVOA schrijft voor dat illegaal overgebrachte afvalstoffen terug moeten naar het land van export.\nInmiddels is het eerste platform terug naar het Verenigd Koninkrijk, met toestemming van de Britse milieuautoriteiten.", "paragraphs": ["Twee boorplatforms die eerder dit jaar naar de haven van Vlissingen zijn vervoerd om te worden gesloopt, moeten terug naar het Verenigd Koninkrijk, waar ze vandaan kwamen. Volgens de Inspectie Leefomgeving en Transport (ILT) was het transport in strijd met de regels van de EU-verordening voor de overbrenging van afvalstoffen (EVOA). De platforms bevatten gevaarlijke (afval)stoffen en zijn zonder een EVOA-vergunning verplaatst.", "De platforms zijn al gedeeltelijk gesloopt in Vlissingen, bij een bedrijf dat daarvoor niet de juiste vergunningen heeft, aldus de ILT. De bedoeling was om de platforms vervolgens naar Turkije te verplaatsen om ze daar verder te laten slopen.", "De EVOA schrijft voor dat illegaal overgebrachte afvalstoffen terug moeten naar het land van export. Inmiddels is het eerste platform terug naar het Verenigd Koninkrijk, met toestemming van de Britse milieuautoriteiten. Tegen alle betrokkenen (transport en demontage) wordt handhavend opgetreden."], "authors": ["Door"], "keywords": ["van", "zonder", "vergunning", "het", "naar", "gebracht", "boorplatforms", "zijn", "vlissingen", "transport", "te", "om", "en", "platforms", "terug", "sloop", "voor"], "pubDate": null, "publicationId": "4d7a0f80-7953-388c-9af8-e7a437b5632e"}