{"id": "3864331d-d4b2-39b8-a6fb-aed3bc72e45c", "title": "Diversificatie \u2013 een handleiding van Fisher Investments Nederland", "url": "https://www.ewmagazine.nl/partners/fisherinvestments/diversificatie-een-handleiding-van-fisher-investments-nederland/", "summary": "In deze beknopte handleiding bespreekt Fisher Investments Nederland enkele van onze basisinzichten op het gebied van diversificatie \u2013 en hoe u een aantal veelvoorkomende valkuilen kunt vermijden.\nVolgens Fisher Investments Nederland is dat een essenti\u00eble stap in de richting van een evenwichtige pensioenportefeuille.\nFisher Investments Nederland is de handelsnaam die wordt gebruikt door de vestiging van Fisher Investments Luxembourg, S\u00e0rl in Nederland (\u201cFisher Investments Nederland\u201d).\nDit document bevat de algemene visie van Fisher Investments Nederland en Fisher Investments Europe en dient niet te worden beschouwd als persoonlijk beleggings- of belastingadvies of als een afspiegeling van de prestaties van cli\u00ebnten.\nEr wordt niet gegarandeerd dat Fisher Investments Nederland of Fisher Investments Europe deze visie zullen handhaven.", "paragraphs": ["Al generaties lang wijzen beleggingsdeskundigen op het belang van diversificatie als middel om risico\u2019s te beheren en tegelijkertijd de langetermijngroei te realiseren waar veel aandelenbeleggers naar streven.", "Maar wat betekent dat eigenlijk? Hoe kom je erachter of je portefeuille voldoende gediversifieerd is? In deze beknopte handleiding bespreekt Fisher Investments Nederland enkele van onze basisinzichten op het gebied van diversificatie \u2013 en hoe u een aantal veelvoorkomende valkuilen kunt vermijden.", "Uit ervaring weten we dat veel beleggers denken dat diversificatie gewoon betekent dat je in meer dan \u00e9\u00e9n effect belegt. Tot op zekere hoogte is dat ook zo. Maar het is wel een veel te simpele voorstelling van zaken. In meer dan \u00e9\u00e9n effect beleggen heeft een voordeel, namelijk dat als een door u gekozen bedrijf specifieke problemen ondervindt, u het risico verkleint dat uw beleggingsresultaten daardoor worden aangetast. Het kan ook betekenen dat u de kans vergroot dat u aandelen in uw portefeuille opneemt die goed presteren.", "Maar naar onze mening gaat diversificatie verder dan dat. Bij Fisher Investments Nederland zijn we van mening dat u ook moet kijken naar de diversificatie tussen de verschillende landen en economische sectoren. Als u bijvoorbeeld belegt in drie energiebedrijven, voorkomt u misschien dat uw portefeuille zwaar te lijden krijgt onder factoren die specifiek betrekking hebben op een van die drie bedrijven, maar wat gebeurt er als de hele sector het moeilijk krijgt? Onze analyses tonen aan dat aandelen uit dezelfde sector doorgaans vergelijkbare prestaties leveren, omdat ze nou eenmaal vergelijkbare aanjagers hebben. De belangrijkste aanjager van de energiesector is de olieprijs, zo blijkt uit onze analyses. Als de olieprijs laag is en door de ontwikkeling van vraag en aanbod waarschijnlijk ook laag zal blijven, zien we vaak dat vrijwel alle energieaandelen zwak presteren.", "Kijk bijvoorbeeld naar 2020. Door de economische lockdowns en de reisbeperkingen is de vraag naar benzine en andere energieproducten dit jaar fors gedaald. Tegelijkertijd is het aanbod hoog doordat de Amerikaanse olieproductie de laatste jaren enorm is gestegen.[i] Begin 2020 lag de prijs van een vat Brent-olie \u2013 die als indicator voor de wereldwijde prijzen wordt gebruikt \u2013 op USD 67,77.[ii] Toen de wereldeconomie vanwege de lockdownmaatregelen op slot ging, bereikte de olieprijs op 21 april een dieptepunt van USD 9,12.[iii] De heropening van de economie had een positief effect \u2013 de Brent-prijs sloot september af op USD 40,30.[iv]", "Maar de aandelen in de sector maakten onmiddellijk een duikvlucht. Dit jaar is de sector van de MSCI World Energy Index tussen 1 januari en 30 september gedaald met -48,2%, waarmee energie van de elf aandelensectoren de sector met de grootste daling was.[v] Veel energieaandelen kregen ervan langs. 50 van de 54 bedrijven uit de MSCI World Energy Index hebben tussen 1 januari en 30 september koersverlies geleden.[vi] 48 daarvan zijn zelfs met meer dan -20% teruggevallen. Als u in verschillende energiebedrijven was belegd, had u er misschien een paar gekozen die minder sterk zijn gedaald dan hun sectorgenoten, maar de kans dat u aandelen met een positief rendement had geselecteerd, is bijzonder klein.", "Hieruit blijkt volgens Fisher Investments Nederland hoe belangrijk het is om belegd te zijn in vele aandelensectoren. Technologieaandelen bijvoorbeeld, die geen significante correlatie met de olieprijs vertonen, zijn dit jaar flink gestegen.[vii] Wij vinden dat het nuttig kan zijn om de sectorverdeling van een brede aandelenindex als de MSCI World als leidraad te gebruiken. (MSCI verstrekt online factsheets met dergelijke gegevens en zorgt elk kwartaal voor een update.) Op die manier beschikt u over een referentiepunt om erachter te komen hoe groot (of hoe klein) een bepaalde sector is. Zo kunt u bepalen of u voldoende \u2013 of te veel \u2013 bent blootgesteld aan die sector. Naar onze mening betekent dat niet dat u de sectorwegingen van de index perfect moet imiteren. Maar het is wel een beginpunt.", "Dankzij dit referentiepunt kunt u voorkomen dat u sommige sectoren negeert en andere een te hoge weging geeft, wat een veelvoorkomende valkuil is. Uit ervaring weten we dat beleggers dat vaak onbewust doen als ze zien dat een bepaalde categorie van hun aandelen goed presteert en de rest niet. Dan verkopen ze vaak de achterblijvers en rennen ze achter de aandelen aan die goed presteren. Dat lijkt misschien verstandig, maar wij denken dat het alleen maar risico\u2019s met zich meebrengt. Aangezien geen enkele sector altijd aan kop gaat, kunt u verlies lijden wanneer een andere sector de overhand krijgt. Bij Fisher Investments Nederland zijn we van mening dat een portefeuille pas goed gediversifieerd is als er zowel populaire als impopulaire effecten in zijn opgenomen.", "Een andere fout die we vaak tegenkomen is dat mensen veel te veel aandelen van een enkel bedrijf bezitten. Sommige mensen doen dat omdat ze bij dat bedrijf gewerkt hebben, of omdat ze vinden dat het geweldige producten en diensten levert of omdat ze er een andere emotionele band mee hebben. Maar wij denken dat u er verstandig aan doet om dergelijke problemen onmiddellijk aan te pakken, tenzij het u wettelijk niet is toegestaan de aandelen te verkopen omdat u nog in dienst bent of om een andere reden. Helaas hebben veel pensioenbeleggers die we tegenkomen enorme verliezen geleden omdat ze te veel aandelen van een enkel bedrijf bezaten.", "Naar onze mening doet iedere belegger er dus verstandig aan zijn portefeuille te spreiden. Zorg ervoor dat u in meerdere bedrijven belegt. En denk daarbij ook aan de verschillende sectoren en landen. Volgens Fisher Investments Nederland is dat een essenti\u00eble stap in de richting van een evenwichtige pensioenportefeuille.", "Fisher Investments Nederland is de handelsnaam die wordt gebruikt door de vestiging van Fisher Investments Luxembourg, S\u00e0rl in Nederland (\u201cFisher Investments Nederland\u201d). Fisher Investments Nederland is geregistreerd in het handelsregister van de Nederlandse Kamer van Koophandel met het ondernemingsnummer 75045486. Als de Nederlandse tak van Fisher Investments Luxembourg, S\u00e0rl, staat Fisher Investments Nederland onder het toezicht van de Commission de Surveillance du Secteur Financier (\u201cCSSF\u201d) en is geregistreerd bij de Nederlandse Autoriteit Financi\u00eble markten.", "Dit document bevat de algemene visie van Fisher Investments Nederland en Fisher Investments Europe en dient niet te worden beschouwd als persoonlijk beleggings- of belastingadvies of als een afspiegeling van de prestaties van cli\u00ebnten. Er wordt niet gegarandeerd dat Fisher Investments Nederland of Fisher Investments Europe deze visie zullen handhaven. Deze kan immers veranderen op grond van nieuwe informatie, analyses of heroverweging. Niets in dit document is als aanbeveling of prognose van marktomstandigheden bedoeld. Het is eerder bedoeld om een standpunt weer te geven. De huidige en toekomstige markten kunnen sterk afwijken van de hier geschetste markten. Bovendien worden geen garanties gegeven met betrekking tot de nauwkeurigheid van eventuele aannames gemaakt in illustraties in dit document. Beleggen op de financi\u00eble markten brengt een risico van verlies met zich mee en er is geen garantie dat het belegde kapitaal geheel of gedeeltelijk terugbetaald zal worden. Rendementen uit het verleden bieden geen garantie voor toekomstige rendementen en geven daar geen betrouwbare indicatie van. De waarde en opbrengst van de beleggingen volgen de schommelingen van de wereldwijde aandelenmarkten en van de internationale wisselkoersen.", "[i] Bron: US Energy Information Administration, per 15/10/2020.", "[ii] Bron: FactSet, per 15/10/2020. Brent ruwe-olieprijs per 1/1/2020. Olieprijzen worden wereldwijd uitgedrukt in USD.", "[iii] Ibid.", "[iv] Ibid.", "[v] Bron: FactSet, per 15/10/2020. Rendement van de sector van de MSCI World Energy Index met netto-dividenden, 31/12/2019 \u2013 30/9/2020.", "[vi] Bron: FactSet, per 15/10/2020. Totaalrendement van de aandelen die zijn opgenomen in de MSCI World Energy Index, 31/12/2019 \u2013 30/9/2020.", "[vii] Bron: FactSet, per 15/10/2020. Gebaseerd op het rendement van de sector van de MSCI World Information Technology Index, 31/12/2019 \u2013 30/9/2020.", "Dit is een partnerpagina. De redactie van EW is niet verantwoordelijk voor de inhoud."], "authors": [], "keywords": ["van", "diversificatie", "als", "nederland", "het", "fisher", "die", "een", "handleiding", "dat", "en", "te", "investments"], "pubDate": null, "publicationId": "092941c0-de6d-3237-8658-2bffe5811195"}