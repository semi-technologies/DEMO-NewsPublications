{"id": "ac2caa6c-7b91-37a9-8224-3140e61fe2dd", "title": "11.214 positieve coronatests, fors meer dan gemiddeld (8.365) door storing", "url": "https://nu.nl/coronavirus/6097069/11214-positieve-coronatests-fors-meer-dan-gemiddeld-8365-door-storing.html", "summary": "Dat komt mede doordat de cijfers van maandag en dinsdag incompleet waren door een storing bij de GGD's.\nHet registratiesysteem van de GGD is sinds zondag overbelast, waardoor er maandag en dinsdag sprake was van onderrapportage.\nIn totaal gaat het om ongeveer zesduizend positieve tests, die in de komende dagen worden meegenomen in de dagcijfers.\nNU.nl kijkt naar het gemiddelde cijfer van de zeven voorgaande dagen om een beter beeld te schetsen van het aantal vastgestelde coronabesmettingen in Nederland.\nDat blijkt uit data van het Centraal Bureau voor de Statistiek (CBS), dat rekening houdt met oversterfte in Nederland.", "paragraphs": ["Het RIVM maakt woensdag melding van 11.214 positieve coronatests. Dat dagcijfer is fors hoger dan het gemiddelde van de afgelopen zeven dagen (8.365). Dat komt mede doordat de cijfers van maandag en dinsdag incompleet waren door een storing bij de GGD's.", "Het registratiesysteem van de GGD is sinds zondag overbelast, waardoor er maandag en dinsdag sprake was van onderrapportage. In totaal gaat het om ongeveer zesduizend positieve tests, die in de komende dagen worden meegenomen in de dagcijfers.", "NU.nl kijkt naar het gemiddelde cijfer van de zeven voorgaande dagen om een beter beeld te schetsen van het aantal vastgestelde coronabesmettingen in Nederland. Vanwege de schommeling van de dagcijfers is het volgens het RIVM beter om naar de weekcijfers te kijken.", "Nog eens 77 mensen zijn overleden aan de gevolgen van het virus. Dat waren negen sterfgevallen minder dan in het voorgaande etmaal. Het offici\u00eble dodental in Nederland passeerde zaterdag de tienduizend, hoewel het werkelijke aantal coronagerelateerde sterfgevallen waarschijnlijk al de dertienduizend gepasseerd is. Dat blijkt uit data van het Centraal Bureau voor de Statistiek (CBS), dat rekening houdt met oversterfte in Nederland.", "Daggemiddelden van de afgelopen week Dinsdag 15 december: 8.289", "Maandag 14 december: 8.100", "Zondag 13 december: 7.656", "Zaterdag 12 december: 7.284", "Vrijdag 11 december: 6.861", "Donderdag 10 december: 6.411", "Woensdag 9 december: 6.158", "83 Waarom het Pfizer-vaccin voor een andere vaccinatiestrategie zorgt", "Tot 20 januari harde lockdown in Nederland", "Het kabinet zag zichzelf vanwege de stijgende coronacijfers genoodzaakt een hardere lockdown in te voeren. Sinds dinsdag zijn onder meer niet-essenti\u00eble winkels, musea en theaters gesloten. Onder meer supermarkten, apotheken, opticiens en bedrijven die levensmiddelen verkopen, mogen openblijven.", "Vanaf woensdag zijn ook alle scholen gesloten. Mensen worden daarnaast opgeroepen zoveel mogelijk thuis te werken en maximaal twee bezoekers tegelijk thuis te ontvangen. Tijdens de kerstdagen mogen maximaal drie mensen over de vloer komen.", "Volg de laatste ontwikkelingen rond het coronavirus in ons liveblog."], "authors": ["Door"], "keywords": ["door", "fors", "gemiddeld", "positieve", "om", "van", "11214", "dinsdag", "een", "coronatests", "te", "het", "en", "mensen", "dat", "meer", "dan", "storing", "8365", "zijn"], "pubDate": null, "publicationId": "4d7a0f80-7953-388c-9af8-e7a437b5632e"}