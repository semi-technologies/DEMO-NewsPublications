{"id": "6233e016-945f-3fa8-9402-381007ebef0b", "title": "Oerol-oprichter Joop Mulder (67) overleden", "url": "https://trouw.nl/binnenland/oerol-oprichter-joop-mulder-67-overleden~b86bcbff/", "summary": "De oprichter van het Oerol-festival op Terschelling, Joop Mulder (67), is overleden.\nDat heeft een medewerkster van het landschapsproject Sense of Place, waarvan Mulder artistiek directeur was, gezegd.\nMulder richtte in 1982 Oerol op.\nHij had een caf\u00e9 op Terschelling en begon de eerste theatervoorstellingen op de stoep voor zijn caf\u00e9 en in kleine schuurtjes.\nOveral op het eiland worden met het festival in de zomer theatervoorstellingen gehouden.", "paragraphs": ["De oprichter van het Oerol-festival op Terschelling, Joop Mulder (67), is overleden. Dat heeft een medewerkster van het landschapsproject Sense of Place, waarvan Mulder artistiek directeur was, gezegd.", "Volgens de medewerkster had Mulder al enige tijd hartproblemen en overleed hij in de nacht van vrijdag op zaterdag in zijn appartement in Leeuwarden aan een hartstilstand.", "Mulder richtte in 1982 Oerol op. Hij had een caf\u00e9 op Terschelling en begon de eerste theatervoorstellingen op de stoep voor zijn caf\u00e9 en in kleine schuurtjes. Het begon klein, maar Oerol groeide uit tot een van de grootste theaterfestivals op locatie in Europa. Overal op het eiland worden met het festival in de zomer theatervoorstellingen gehouden. Het woord Oerol betekent \u201coveral\u201d.", "In 2017 nam hij afscheid als directeur van Oerol en richtte hij het landschapsproject Sense of Place op, dat onderdeel was van Leeuwarden Culturele Hoofdstad 2018.", "Lees ook:", "Onlineversie van Oerol haalt het niet bij het origineel", "Geen performance op het strand, geen absurd theater in een duinpannetje, geen geheimzinnige objecten op een open plek in het bos:Oerol, het jaarlijkse theaterfestival op Terschelling ging vanwege het coronavirus in 2020 niet door."], "authors": ["Redactie Trouw"], "keywords": ["oerol", "overleden", "zijn", "67", "van", "joop", "mulder", "oeroloprichter", "en", "een", "op", "het", "hij", "terschelling"], "pubDate": "2021-01-10T19:11:26Z", "publicationId": "b66cd8e4-4294-3571-bcd7-e490527f1a48"}