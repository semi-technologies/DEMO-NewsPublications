{"id": "135943b7-465f-3e95-8c1d-745d2652b404", "title": "Lewis Hamilton als 'Sir Lewis' op jacht naar achtste wereldtitel", "url": "https://nos.nl/artikel/2362593-lewis-hamilton-als-sir-lewis-op-jacht-naar-achtste-wereldtitel.html", "summary": "Hamilton werd vorige week ook al voor de tweede keer uitgeroepen tot Sports Personality of the Year.\nTegenover de BBC verklaarde hij dat hij het afgelopen jaar anders had beleefd vanwege de Black Lives Matter-beweging.\nHij droeg shirts met daarop de tekst 'Black Lives Matter' en knielde regelmatig voor races.\nDe coureur kan nu dus als Sir Lewis Hamilton op jacht naar zijn achtste wereldtitel, hoewel zijn handtekening nog niet officieel onder een nieuw contract met Mercedes staat.\nDe Australi\u00ebr Jack Brabham, Stirling Moss en Jackie Stewart viel de eer ook te beurt, maar geen van hen was toen nog actief als autocoureur.", "paragraphs": ["Hamilton werd vorige week ook al voor de tweede keer uitgeroepen tot Sports Personality of the Year. Tegenover de BBC verklaarde hij dat hij het afgelopen jaar anders had beleefd vanwege de Black Lives Matter-beweging.", "Hamilton liet zich ook gelden in de wereldwijde protesten tegen racisme en politiegeweld. Hij droeg shirts met daarop de tekst 'Black Lives Matter' en knielde regelmatig voor races. \"Het waren andere races, anders dan ik ze ooit heb gereden. Ik wilde nu de eerste zijn om weer een podium te hebben om me uit te kunnen spreken tegen racisme.\"", "De coureur kan nu dus als Sir Lewis Hamilton op jacht naar zijn achtste wereldtitel, hoewel zijn handtekening nog niet officieel onder een nieuw contract met Mercedes staat. Echter wijst alles erop dat we Hamilton in hetzelfde stoeltje terugzien in het nieuwe seizoen.", "De vierde", "Hamilton is de vierde Formule 1-coureur die is geridderd. De Australi\u00ebr Jack Brabham, Stirling Moss en Jackie Stewart viel de eer ook te beurt, maar geen van hen was toen nog actief als autocoureur.", "Tour de France-winnaar Bradley Wiggins, olympisch kampioen op de 5.000 en 10.000 meter Mo Farah, Wimbledon-winnaar Andy Murray en cricketer Alastair Cook werden ook geridderd tijdens hun sportloopbaan."], "authors": [], "keywords": ["zijn", "races", "jacht", "sir", "naar", "en", "lewis", "voor", "wereldtitel", "tegen", "achtste", "op", "ook", "te", "hij", "het", "hamilton", "als"], "pubDate": null, "publicationId": "88173a0d-96a0-3f0e-a203-5a13f8839a59"}