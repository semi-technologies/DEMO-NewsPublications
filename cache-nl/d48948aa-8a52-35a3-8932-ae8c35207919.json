{"id": "d48948aa-8a52-35a3-8932-ae8c35207919", "title": "Boris Johnson reist naar Brussel voor overleg over brexit", "url": "https://www.parool.nl/wereld/boris-johnson-reist-naar-brussel-voor-overleg-over-brexit~b8e21e9b/", "summary": "Von der Leyen en Johnson in januari 2020.\nBeeld EPAVolgens de woordvoerder van de commissie zijn de voorwaarden voor een akkoord nog niet vervuld en houden de twee een bijeenkomst in Brussel.\nJohnson en Von der Leyen hebben na een twee uur durend telefonisch overleg hun hoofdonderhandelaars Michel Barnier en David Frost opgedragen de laatste discussiepunten op een rijtje te zetten.\nDaarbij draait het om visserij, gelijk speelveld voor bedrijven en de handhaving van regelgeving.\nVon der Leyens woordvoerder twittert dat Johnson alleen met Von der Leyen gaat praten, niet met de EU-leiders die donderdag en vrijdag in Brussel bij elkaar zijn voor hun traditionele decembertop.", "paragraphs": ["Von der Leyen en Johnson in januari 2020. Beeld EPA", "Volgens de woordvoerder van de commissie zijn de voorwaarden voor een akkoord nog niet vervuld en houden de twee een bijeenkomst in Brussel.", "Johnson en Von der Leyen hebben na een twee uur durend telefonisch overleg hun hoofdonderhandelaars Michel Barnier en David Frost opgedragen de laatste discussiepunten op een rijtje te zetten. Daarover zullen de twee dan in Brussel proberen overeenstemming te bereiken.", "Visserij", "Eerder schreven de Britse premier Boris Johnson en voorzitter Ursula von der Leyen van de Europese Commissie in een gezamenlijke verklaring dat er nog steeds \u2018significante\u2019 meningsverschillen blijven in de brexitonderhandelingen tussen de Europese Unie en het Verenigd Koninkrijk. Daarbij draait het om visserij, gelijk speelveld voor bedrijven en de handhaving van regelgeving.", "Von der Leyens woordvoerder twittert dat Johnson alleen met Von der Leyen gaat praten, niet met de EU-leiders die donderdag en vrijdag in Brussel bij elkaar zijn voor hun traditionele decembertop. Johnson heeft zijn ontmoeting met de commissievoorzitter bevestigd. De onderhandelingen zitten zo vast dat alleen op het hoogste politieke niveau over oplossingen kan worden onderhandeld."], "authors": ["Anp Het Parool"], "keywords": ["von", "van", "overleg", "brexit", "leyen", "brussel", "naar", "boris", "reist", "zijn", "twee", "een", "johnson", "en", "der", "voor"], "pubDate": "2020-12-07T20:29:42+01:00", "publicationId": "a3002aeb-6d5a-3894-adcb-0212effbc567"}