{"id": "01931ad5-eb29-3aba-9ebc-3b4777edfff4", "title": "Klaar met rode vlekken in je gezicht? Zo werk je ze weg", "url": "https://www.rtlnieuws.nl/lifestyle/mode-verzorging/artikel/5193788/klaar-met-rode-vlekken-je-gezicht-zo-werk-je-ze-weg", "summary": "Kies je ervoor om de vlekken zelf weg te werken, doe dan het volgende:Reinig je huid twee keer per dag.\nOok is een natuurlijke finish gewenst, die niet te glanzend, maar ook niet te mat oogt.\nBij een niet al te droge huid kun je je gezicht fixeren met een transparant poeder.\nLos, transparant poeder is licht en doorzichtig van textuur, waardoor je geen opvallende poederlaag op je huid ziet.\nIn dat geval kun je het beste fixeren met een setting spray.", "paragraphs": ["Wegwerken rode vlekken", "Er zijn meerdere manieren om van rode vlekken af te komen. Je kunt ze wegwerken met make-up, maar ook zijn er huidtherapeutes die persoonlijk advies geven op basis van jouw huid. Zo'n advies kan bestaan uit een behandeling, of aanpassen van je voeding. Het is belangrijk om te weten waar de vlekken vandaan komen. In sommige gevallen kan het duiden op een huidprobleem zoals rosacea of eczeem.", "Kies je ervoor om de vlekken zelf weg te werken, doe dan het volgende:", "Reinig je huid twee keer per dag. Zo geef je bacteri\u00ebn niet de kans zich te verspreiden en ontstaan er niet nog meer oneffenheden. Ook verwijder je overtollig talg.", "Hydrateer! Hoe droger je huid, hoe sneller deze plekjes vertoont. Breng altijd (dag)cr\u00e8me aan, voordat je met foundation en concealer gaat werken.", "Kleurtje kiezen", "Probeer te camoufleren met kleurcorrigerende producten. Dit klinkt als een ingewikkelde stap in je make-uproutine, maar hierdoor zullen je rode vlekken naar de achtergrond verdwijnen. Werk roodheid weg met een groene corrector of primer. Dit neutraliseert namelijk rood. Breng het met een schoon penseel aan waar dat nodig is.", "Na het aanbrengen van deze groene kleur, is het zaak om dit te neutraliseren. Dit kun je doen met foundation. Heb je veel oneffenheden, kies dan een foundation die veel dekking geeft.", "Ook is een natuurlijke finish gewenst, die niet te glanzend, maar ook niet te mat oogt. Een te matte foundation geeft snel een droge indruk, wat je oneffenheden juist benadrukt. Begin altijd met een dun laagje, je kunt daarna nog extra toevoegen als dat nodig is.", "Fixeren", "Nu je huid er in z'n geheel egaler uitziet, is het wel zo fijn als alles op zijn plek blijft. Bij een niet al te droge huid kun je je gezicht fixeren met een transparant poeder. Los, transparant poeder is licht en doorzichtig van textuur, waardoor je geen opvallende poederlaag op je huid ziet.", "Indien je een droge huid hebt, moet je hiermee uitkijken: de droge plekjes vallen daardoor juist minder op. In dat geval kun je het beste fixeren met een setting spray.", "Succes!"], "authors": [], "keywords": ["zo", "huid", "werk", "van", "klaar", "het", "op", "met", "vlekken", "ze", "je", "rode", "gezicht", "een", "te", "niet", "weg"], "pubDate": "2020-10-30T15:49:24+01:00", "publicationId": "ce2257c9-a2d2-3c8b-975a-6872cbf4036a"}