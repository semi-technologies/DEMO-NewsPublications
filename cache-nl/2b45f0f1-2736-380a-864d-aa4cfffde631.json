{"id": "2b45f0f1-2736-380a-864d-aa4cfffde631", "title": "Zij gingen door een diep dal door corona en zijn nu weer zo fit als een hoentje", "url": "https://www.rtlnieuws.nl/nieuws/nederland/artikel/5198425/corona-patient-ziek-intensive-care-herstel-fit-conditie-gezond", "summary": "Rini Bruintjes lag met corona weken op zijn rug en buik aan de beademing.\n\"Het is alleen maar een goednieuwsshow geweest sinds ik uit het ziekenhuis werd ontslagen\", zegt Rini met trots in zijn stem.\nAnderhalve week later werd hij met de ambulance naar het ziekenhuis gereden.\nIk heb 32 dagen in het ziekenhuis in Almelo gelegen, drie weken daarvan wist ik totaal niet wat er gebeurde.\nDe verpleging stuurde elke dag een foto naar mijn vrouw en legde een telefoon aan mijn oor in de hoop dat ik de spraakberichten van haar, mijn dochter en zoon zou horen.\"", "paragraphs": ["Zijn gezin hadden zelfs al afscheid genomen omdat het zo slecht ging. Rini Bruintjes lag met corona weken op zijn rug en buik aan de beademing. Maar nu is de 63-jarige Rini alweer maanden aan het werk, versleept hij tegels in de tuin en saust hij de muren in huis.", "\"Het is alleen maar een goednieuwsshow geweest sinds ik uit het ziekenhuis werd ontslagen\", zegt Rini met trots in zijn stem. \"Ik denk dat ik nu zelfs een betere conditie heb dan voor corona.\"", "'Hun afscheid kreeg ik niet mee'", "Het nare avontuur begon half maart. Rini, administratief medewerker bij een metaalbedrijf, meldde zich ziek met lichte klachten. Anderhalve week later werd hij met de ambulance naar het ziekenhuis gereden.", "\"Daar hebben ze me weggemaakt in coma. Ik heb 32 dagen in het ziekenhuis in Almelo gelegen, drie weken daarvan wist ik totaal niet wat er gebeurde. De verpleging stuurde elke dag een foto naar mijn vrouw en legde een telefoon aan mijn oor in de hoop dat ik de spraakberichten van haar, mijn dochter en zoon zou horen.\""], "authors": [], "keywords": ["zo", "fit", "gingen", "hoentje", "het", "hij", "met", "zijn", "ik", "rini", "weer", "ziekenhuis", "een", "mijn", "nu", "zij", "en", "door"], "pubDate": "2020-11-23T09:44:12+01:00", "publicationId": "ce2257c9-a2d2-3c8b-975a-6872cbf4036a"}