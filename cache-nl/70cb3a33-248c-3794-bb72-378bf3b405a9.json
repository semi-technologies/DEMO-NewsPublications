{"id": "70cb3a33-248c-3794-bb72-378bf3b405a9", "title": "Internationale studie: rekenen in Nederland zit in de lift", "url": "https://www.parool.nl/nederland/internationale-studie-rekenen-in-nederland-zit-in-de-lift~b08563f4/", "summary": "Bij de vorige studie, gepubliceerd in 2015, bleken de rekenprestaties van zesdegroepers nog te zijn gedaald.\nMinister Arie Slob voor Basis- en Voortgezet Onderwijs spreekt van \u2018een mooie opsteker\u2019.\nV\u00f3\u00f3r coronaDe studie werd in het voorjaar van 2019 \u2013 ruim v\u00f3\u00f3r corona \u2013 gedaan onder 3355 Nederlandse leerlingen.\nEigen onderzoekIn het voorjaar van 2021 komt de onderwijsinspectie met een eigen onderzoek naar rekenonderwijs en schrijfvaardigheid.\nUit een groot onderzoek naar de staat van het Amsterdamse basisonderwijs bleek vorige maand nog dat leerlingen in groep 8 slechter zijn gaan rekenen.", "paragraphs": ["Beeld Getty Images", "Dat blijkt uit het vierjaarlijkse internationale TIMSS-onderzoek, dat dinsdag verscheen. Bij de vorige studie, gepubliceerd in 2015, bleken de rekenprestaties van zesdegroepers nog te zijn gedaald.", "Minister Arie Slob voor Basis- en Voortgezet Onderwijs spreekt van \u2018een mooie opsteker\u2019. \u201cDe metingen zijn weliswaar gedaan voor de coronacrisis, maar de internationaal vergelijkbare resultaten laten zien dat het basisonderwijs erin slaagt om de rekenresultaten van leerlingen te verbeteren, ondanks moeilijke omstandigheden zoals een tekort aan personeel.\u201d De resultaten zijn \u2018bijna terug\u2019 op het niveau van eerdere metingen in 2011 en 2003, schrijft Slob aan de Tweede Kamer.", "V\u00f3\u00f3r corona", "De studie werd in het voorjaar van 2019 \u2013 ruim v\u00f3\u00f3r corona \u2013 gedaan onder 3355 Nederlandse leerlingen. Zij moesten een digitale toets maken over rekenen en natuuronderwijs. TIMSS, dat staat voor Trends in International Mathematics and Science Study, meet al 24 jaar de ontwikkeling van exacte vakken in het basisonderwijs in 58 landen. Daarbij gebruiken de onderzoekers in Nederland groep 6 als peilgroep.", "Het natuuronderwijs laat geen stijgende trend zien. Daar scoren de leerlingen uit Nederland nog altijd gemiddeld, net als vier jaar geleden. Dat betekent dat Nederland in de ranglijst 18 landen voor zich moet dulden.", "Eigen onderzoek", "In het voorjaar van 2021 komt de onderwijsinspectie met een eigen onderzoek naar rekenonderwijs en schrijfvaardigheid. Op basis van al die onderzoeksresultaten beslist Slob wat er nodig is om alle leerlingen een goede basis in taal en rekenen mee te geven. De veelbekritiseerde rekentoets werd vorig jaar afgeschaft. Die zou goed rekenonderwijs niet bevorderen.", "Uit een groot onderzoek naar de staat van het Amsterdamse basisonderwijs bleek vorige maand nog dat leerlingen in groep 8 slechter zijn gaan rekenen. Dat wordt deels geweten aan de schoolsluiting door corona dit voorjaar."], "authors": ["Hanneke Keultjes"], "keywords": ["van", "lift", "internationale", "nederland", "zit", "leerlingen", "het", "rekenen", "zijn", "studie", "een", "dat", "en", "te", "voorjaar", "voor"], "pubDate": "2020-12-08T11:04:34+01:00", "publicationId": "a3002aeb-6d5a-3894-adcb-0212effbc567"}