{"id": "6ace230e-4ac4-3911-9d7e-88e9c924dd1f", "title": "Van Marwijk tekent contract en kan karwei in Emiraten weer hervatten", "url": "https://www.telegraaf.nl/sport/2502943/van-marwijk-tekent-contract-en-kan-karwei-in-emiraten-weer-hervatten", "summary": "Van Marwijk werd in december 2019 ontslagen, na de vroege uitschakeling van zijn ploeg op het toernooi om de Golf Cup.\nDrie coaches verderEen jaar en drie bondscoaches verder kwam de voetbalbond van de golfstaat weer uit bij Van Marwijk, met de vraag of hij wilde terugkeren.\nBekijk ook: Bert van Marwijk terug als bondscoach Verenigde Arabische EmiratenVan Marwijk vervolgt met zijn ploeg in maart de tweede ronde van de WK-kwalificatie.\nDe Verenigde Arabische Emiraten staan vierde in de groep waaruit alleen de nummer 1 zeker is van een plaats in de volgende ronde.\nVan Marwijk had Taco van den Velde meegenomen naar Dubai voor de afronding van het contract.", "paragraphs": ["Maandag werd al bekend dat de 68-jarige trainer uit Deventer terugkeert in de rol die hij vorig jaar ook al bekleedde. Van Marwijk werd in december 2019 ontslagen, na de vroege uitschakeling van zijn ploeg op het toernooi om de Golf Cup.", "Drie coaches verder", "Een jaar en drie bondscoaches verder kwam de voetbalbond van de golfstaat weer uit bij Van Marwijk, met de vraag of hij wilde terugkeren. De bondscoach, die met Oranje in 2010 de WK-finale haalde, heeft de opdracht gekregen om de Verenigde Arabische Emiraten naar het WK 2022 in Qatar te leiden.", "Bekijk ook: Bert van Marwijk terug als bondscoach Verenigde Arabische Emiraten", "Van Marwijk vervolgt met zijn ploeg in maart de tweede ronde van de WK-kwalificatie. Die lag stil vanwege de coronapandemie. De Verenigde Arabische Emiraten staan vierde in de groep waaruit alleen de nummer 1 zeker is van een plaats in de volgende ronde.", "Van Marwijk had Taco van den Velde meegenomen naar Dubai voor de afronding van het contract. Die gaat hem wederom assisteren. Het is de bedoeling dat ook John Metgod en Roel Coumans weer deel uit gaan maken van de technische staf."], "authors": [], "keywords": ["weer", "van", "die", "uit", "tekent", "het", "en", "karwei", "ook", "emiraten", "met", "arabische", "zijn", "hervatten", "contract", "verenigde", "kan", "marwijk"], "pubDate": null, "publicationId": "eaaf7e23-4e36-3c2d-bfe0-80f3507a250a"}