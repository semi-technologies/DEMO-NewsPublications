{"id": "86ed46ed-d62a-334e-b67e-f980838ba7c2", "title": "'Een mondkapje voor honderd euro? Het moet niet gekker worden'", "url": "https://www.rtlnieuws.nl/lifestyle/artikel/5200563/bij-ons-thuis-een-mondkapje-voor-honderd-euro-het-moet-niet-gekker-worden", "summary": "Niet echt een gebeurtenis om vrolijk van te worden, maar alles om te voorkomen dat mensen onnodig besmet raken, toch?\nWij begonnen al vroeg met het dragen van een verplicht mondkapje, afgelopen zomer in Frankrijk.\nOp het platteland.\nWaar we in totaal drie mensen en twee canards en een cheval zijn tegengekomen en waar mondkapjes toen al verplicht waren.\nOok hebben ze geprobeerd om er verspilde verf van de tafel mee droog te deppen (geen succes, mensen, probeer het niet!).", "paragraphs": ["Sinds gisteren moeten we er allemaal aan geloven: de mondkapjesplicht. Niet echt een gebeurtenis om vrolijk van te worden, maar alles om te voorkomen dat mensen onnodig besmet raken, toch? Inmiddels ben ik er ook wel een beetje aan gewend. Wij begonnen al vroeg met het dragen van een verplicht mondkapje, afgelopen zomer in Frankrijk. Ja, ik was in Frankrijk, ja. Op het platteland. Waar we in totaal drie mensen en twee canards en een cheval zijn tegengekomen en waar mondkapjes toen al verplicht waren. In de plaatselijke buurtsuper stond \u00e9\u00e9n peperdure doos met 50 helblauwe 'medische' mondkapjes, per 5 verpakt, en die hebben we gekocht.", "Huis vol blauwe mondkapjes", "Uit die doos plukten we de afgelopen tijd regelmatig kakelverse exemplaren. Inmiddels begint ons huis echter dicht te slibben met die blauwe lellen. In elke jas hangen er een paar uit de zakken, op de trap naar boven liggen ze, op onze bureaus (geen idee waarom), en er zwerven er een stuk of wat bij de kinderen op de kamer, die het ideaal knutselmateriaal vinden en er van alles mee knippen-en-plakken. Olle (6) heeft uit een dozijn kapjes de ijzerdraadjes geknipt waarmee hij een futuristisch ogend bouwwerk heeft gemaakt, en Puk (8) heeft eraan lopen plukken alsof het kippen zijn. Ook hebben ze geprobeerd om er verspilde verf van de tafel mee droog te deppen (geen succes, mensen, probeer het niet!). Dan liggen er nog een stuk of zes in de auto - in elke deur minstens \u00e9\u00e9n."], "authors": [], "keywords": ["van", "honderd", "het", "op", "die", "met", "worden", "moet", "niet", "een", "en", "te", "om", "euro", "er", "mondkapje", "gekker", "voor"], "pubDate": "2020-12-02T11:53:20+01:00", "publicationId": "ce2257c9-a2d2-3c8b-975a-6872cbf4036a"}