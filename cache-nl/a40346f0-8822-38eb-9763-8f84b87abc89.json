{"id": "a40346f0-8822-38eb-9763-8f84b87abc89", "title": "Saskia kocht dit jaar niets nieuws: 'Om 'groen' hangt onterecht een spruitjeslucht'", "url": "https://www.rtlnieuws.nl/lifestyle/artikel/5200694/saskia-kocht-een-jaar-lang-niets-nieuws-om-duurzaam-leven-hangt-onterecht", "summary": "Een jaar geleden liet Saskia Sampimon-Versneij (37) zich nog verleiden door de aanbiedingen van Black Friday.\n\"Ik had weer veel te veel geld uitgegeven aan kleding in mijn favoriete boetiek.\nDat was het moment dat zij genoeg had van het kopen van nieuwe kleding en besloot om een jaar lang helemaal niets nieuws aan te schaffen.\nEn zo was de 'een jaar lang niets nieuws'-challenge geboren.\nToegegeven, Saskia was altijd al fan van kringloopwinkels, maar die liefde was een beetje bekoeld toen Saskia vijf jaar geleden moeder werd van zoontje Frank.", "paragraphs": ["Een jaar geleden liet Saskia Sampimon-Versneij (37) zich nog verleiden door de aanbiedingen van Black Friday. \"Ik had weer veel te veel geld uitgegeven aan kleding in mijn favoriete boetiek. Gloednieuwe kleding. Maar waren dit wel items die ik zou blijven dragen? Of zouden ze \u2013 net als zoveel andere kleding \u2013 ergens in een doos op zolder belanden?\", zegt Saskia. Dat was het moment dat zij genoeg had van het kopen van nieuwe kleding en besloot om een jaar lang helemaal niets nieuws aan te schaffen.", "En zo was de 'een jaar lang niets nieuws'-challenge geboren. Toegegeven, Saskia was altijd al fan van kringloopwinkels, maar die liefde was een beetje bekoeld toen Saskia vijf jaar geleden moeder werd van zoontje Frank. \"Door deze challenge kwam ik er weer achter hoeveel parels je in de kringloopwinkel kunt scoren. Bovendien zag ik al heel snel hoe leuk mijn 'nieuwe' kledingkast werd dankzij mijn tweedehandsaankopen.\""], "authors": [], "keywords": ["ik", "nieuws", "veel", "van", "niets", "mijn", "jaar", "om", "een", "saskia", "weer", "groen", "onterecht", "spruitjeslucht", "kleding", "hangt", "werd", "kocht"], "pubDate": "2020-12-02T14:53:58Z", "publicationId": "ce2257c9-a2d2-3c8b-975a-6872cbf4036a"}