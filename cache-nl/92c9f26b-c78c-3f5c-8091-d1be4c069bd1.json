{"id": "92c9f26b-c78c-3f5c-8091-d1be4c069bd1", "title": "In het westen van de VS is niemand veilig voor het hellevuur", "url": "https://www.volkskrant.nl/kijkverder/v/2020/in-het-westen-van-de-vs-is-niemand-veilig-voor-het-hellevuur~v397807/", "summary": "De onvoorspelbaarheid van het vuur speelt een rol, maar ook desinformatie.\nPhilip Rubel (68) en Millicent Catarncuic (77) hadden hun spullen al ingepakt om te evacueren uit het dorpje Berry Creek in Noord-Californi\u00eb toen ze zich bedachten.\nZe besloten te blijven nadat ze online \u2018foutieve informatie\u2019 hadden gelezen dat het vuur grotendeels onder controle zou zijn, vertelde de lokale sherrif afgelopen dinsdag.\nHet schuldgevoel van diegenen die het hellevuur wel nipt weten te overleven is groot.\nEen vader die de berg was afgereden in de veronderstelling dat zijn zonen in hun eigen auto zouden volgen.", "paragraphs": ["De onvoorspelbaarheid van het vuur speelt een rol, maar ook desinformatie. Philip Rubel (68) en Millicent Catarncuic (77) hadden hun spullen al ingepakt om te evacueren uit het dorpje Berry Creek in Noord-Californi\u00eb toen ze zich bedachten. Ze besloten te blijven nadat ze online \u2018foutieve informatie\u2019 hadden gelezen dat het vuur grotendeels onder controle zou zijn, vertelde de lokale sherrif afgelopen dinsdag. De man werd dood gevonden in een uitgebrande auto, zijn vrouw lag in een nabijgelegen greppel.", "Het schuldgevoel van diegenen die het hellevuur wel nipt weten te overleven is groot. Een vader die de berg was afgereden in de veronderstelling dat zijn zonen in hun eigen auto zouden volgen. Toen hij doorkreeg dat dit niet gebeurde, wilde hij omkeren, maar werd tegengehouden door de politie. De 16-jarige Josiah Williams verbrandde. Zijn moeder schreef een hartverscheurend bericht op Facebook: \u2018Het spijt me zo erg dat ik er niet was om je te beschermen.\u2019"], "authors": ["September"], "keywords": ["van", "dat", "westen", "veilig", "hellevuur", "een", "vs", "vuur", "te", "ze", "zijn", "toen", "werd", "niemand", "voor", "het"], "pubDate": null, "publicationId": "1a359314-37ee-33a8-8de7-301d3eb2ed28"}