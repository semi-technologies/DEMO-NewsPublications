{"id": "8eafc8f0-dac8-33d5-8df0-8dad7283ba8a", "title": "Roken wordt verboden op groot gedeelte Utrecht Science Park", "url": "https://nu.nl/utrecht/6095832/roken-wordt-verboden-op-groot-gedeelte-utrecht-science-park.html", "summary": "Roken wordt op bijna het volledige Utrecht Science Park verboden.\nVanaf 1 januari mag er geen sigaret meer opgestoken worden op het terrein van de Hogeschool Utrecht en de Universiteit Utrecht.\nBijna alles op het Utrechts Science Park, ook de buitenruimte, is in handen van deze partijen, daardoor mag er bijna nergens meer gerookt worden.\nVanaf 1 januari wordt er gehandhaafd op het rookverbod.\nEr wordt nog onderzocht of er echt een formeel algeheel rookverbod kan komen op het gehele Utrecht Science Park.", "paragraphs": ["Roken wordt op bijna het volledige Utrecht Science Park verboden. Vanaf 1 januari mag er geen sigaret meer opgestoken worden op het terrein van de Hogeschool Utrecht en de Universiteit Utrecht. Het UMC ging de onderwijsinstellingen al voor.", "Bijna alles op het Utrechts Science Park, ook de buitenruimte, is in handen van deze partijen, daardoor mag er bijna nergens meer gerookt worden. Alleen op sommige doorgaande wegen kan er nog gerookt worden, maar dan moeten de rokers letterlijk op de weg of in berm staan.", "De nieuwe maatregel was al eerder aangekondigd en werd ook al officieel aangenomen. De regel geldt voor alle basisscholen, middelbare scholen, mbo- en hbo-instellingen en universiteiten. Alle huidige rookvoorzieningen worden weggehaald. Vanaf 1 januari wordt er gehandhaafd op het rookverbod.", "Het is daarbij wel de vraag hoe streng er opgetreden gaat worden, de grenzen van openbare ruimte en onderwijsterrein zijn buiten niet altijd heel duidelijk. De instellingen hebben eerder laten weten dat handhaving een uitdaging kan worden. Er wordt nog onderzocht of er echt een formeel algeheel rookverbod kan komen op het gehele Utrecht Science Park."], "authors": ["Door"], "keywords": ["van", "het", "op", "science", "park", "worden", "wordt", "utrecht", "en", "er", "verboden", "gedeelte", "roken", "groot"], "pubDate": null, "publicationId": "4d7a0f80-7953-388c-9af8-e7a437b5632e"}