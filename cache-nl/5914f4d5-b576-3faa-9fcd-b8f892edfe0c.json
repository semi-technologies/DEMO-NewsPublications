{"id": "5914f4d5-b576-3faa-9fcd-b8f892edfe0c", "title": "Kriebeltrui? Hierdoor wordt je kriebelende trui zachter", "url": "https://www.rtlnieuws.nl/lifestyle/mode-verzorging/artikel/5196697/kriebeltrui-hierdoor-wordt-je-kriebelende-trui-zachter", "summary": "Cr\u00e8mespoelingWollen truien kunnen zachter worden met precies hetzelfde als waar jij je haar ook zachter mee maakt: cr\u00e8mespoeling!\nJe wollen trui kun je het beste met de hand wassen.\nMaak de trui nat met koud of lauw water en maak hem vervolgens weer een beetje droog met een handdoek.\nEven laten intrekken zoals je dat ook bij je haren doet, om het vervolgens uit te spoelen.\nJe kan je trui het beste buiten laten luchten om de azijngeur eruit te krijgen.", "paragraphs": ["Cr\u00e8mespoeling", "Wollen truien kunnen zachter worden met precies hetzelfde als waar jij je haar ook zachter mee maakt: cr\u00e8mespoeling! Je wollen trui kun je het beste met de hand wassen. Maak de trui nat met koud of lauw water en maak hem vervolgens weer een beetje droog met een handdoek. Breng vervolgens wat cr\u00e8mespoeling aan op de trui en kneed het zachtjes in. Even laten intrekken zoals je dat ook bij je haren doet, om het vervolgens uit te spoelen.", "Let op: je wollen trui moet je altijd liggend laten drogen.", "Natuurazijn", "Een superhandig \u2018huis, tuin en keuken\u2019-middeltje dat jij sowieso in je keukenkastje hebt staan. Ook natuurazijn zorgt ervoor dat jouw kriebeltrui zacht wordt. Ga net zoals de cr\u00e8mespoeling aan de slag, maar spoel het niet uit! Je kan je trui het beste buiten laten luchten om de azijngeur eruit te krijgen.", "De vriezer in", "Dan hebben we ook nog een lekkere snelle tip voor je kriebeltrui: leg hem even in de vriezer. Maak de trui een beetje (!) vochtig. Pak een plastic tas en doe hier je trui in. Vervolgens laat je hem een nachtje liggen in de vriezer. De volgende ochtend moet je de trui er voorzichtig uithalen en rustig laten ontdooien.", "Tip: Ook je panty's mogen even de vriezer in. Zo worden ze minder snel statisch \u00e9n heb je minder kans op ladders. Ideaal!", "Succes!", "Fotocredits"], "authors": [], "keywords": ["hierdoor", "kriebeltrui", "zachter", "het", "kriebelende", "met", "vervolgens", "trui", "een", "wordt", "je", "ook", "en", "laten", "vriezer"], "pubDate": "2020-11-13T07:00:00+01:00", "publicationId": "ce2257c9-a2d2-3c8b-975a-6872cbf4036a"}