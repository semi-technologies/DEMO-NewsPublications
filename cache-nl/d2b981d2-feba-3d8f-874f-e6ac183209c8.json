{"id": "d2b981d2-feba-3d8f-874f-e6ac183209c8", "title": "Grand Prix van Sakhir al in eerste ronde klaar voor Verstappen", "url": "https://www.parool.nl/sport/grand-prix-van-sakhir-al-in-eerste-ronde-klaar-voor-verstappen~ba74dee0/", "summary": "Verstappen moest uitwijken na een crash van Charles Leclerc en Sergio P\u00e9rez en reed de voorkant van zijn eigen bolide stuk.\nEerder haalde hij de finish niet tijdens de GP van Oostenrijk, de GP van Itali\u00eb, de GP van Toscane en de GP van Emilia-Romagna.\nDoor de uitvalbeurt van Verstappen kan de Fin Valtteri Bottas in de strijd om de tweede plaats verder uitlopen in de WK-stand.\nVerstappen was als derde gestart tijdens de GP van Sakhir, waar 87 korte rondes worden gereden.\nVolgende week wordt het uitgedunde Formule 1-seizoen afgesloten met de GP van Abu Dhabi.", "paragraphs": ["Verstappen wordt teruggebracht naar de pit nadat hij botste. Beeld AFP", "De 30-jarige P\u00e9rez profiteerde van gestuntel in de stal van Mercedes, waar bandenwissels bij Valtteri Bottas en George Russell verkeerd gingen. Achter P\u00e9rez werd Esteban Ocon (Renault) tweede en Lance Stroll (Racing Point) derde.", "Verstappen moest uitwijken na een crash van Charles Leclerc en Sergio P\u00e9rez en reed de voorkant van zijn eigen bolide stuk. Kort na de start wilde Leclerc gaan inhalen en hij raakte daarbij P\u00e9rez. Verstappen zat daarachter en kon niet meer om het tweetal dat in botsing kwam heen. \u201cIk kon niets anders doen,\u201d zei Verstappen over de boordradio.", "Oostenrijk", "Het is de vijfde keer dit seizoen dat Verstappen uitvalt. Eerder haalde hij de finish niet tijdens de GP van Oostenrijk, de GP van Itali\u00eb, de GP van Toscane en de GP van Emilia-Romagna.", "Door de uitvalbeurt van Verstappen kan de Fin Valtteri Bottas in de strijd om de tweede plaats verder uitlopen in de WK-stand. Het verschil voor de start was 12 punten; 201 om 189.", "Verstappen was als derde gestart tijdens de GP van Sakhir, waar 87 korte rondes worden gereden. Volgende week wordt het uitgedunde Formule 1-seizoen afgesloten met de GP van Abu Dhabi."], "authors": ["Anp Het Parool"], "keywords": ["van", "eerste", "klaar", "p\u00e9rez", "gp", "het", "hij", "voor", "waar", "grand", "verstappen", "al", "en", "om", "wordt", "sakhir", "prix", "ronde"], "pubDate": "2020-12-06T18:21:47+01:00", "publicationId": "a3002aeb-6d5a-3894-adcb-0212effbc567"}