{"id": "0e457110-47fa-3e34-b779-fdaa158405b4", "title": "Trump-advocaat Giuliani verlaat ziekenhuis na coronabesmetting", "url": "https://www.telegraaf.nl/nieuws/1090018506/trump-advocaat-giuliani-verlaat-ziekenhuis-na-coronabesmetting", "summary": "Evenals Trump heeft hij synthetische antilichamen en de virusremmer remdesivir gekregen, zei de voormalige burgemeester van New York in een radio-interview.\n\u201eIk kwam met ernstige symptomen, maar toen ik wegging, voelde ik me beter dan ooit\u201d, schreef Giuliani donderdag op Twitter.\nZijn status als prominent persoon is zijn behandeling ten goede gekomen, zei hij in het radio-interview.\nEerder waren de voormalige gouverneur van New Jersey Chris Christie en minister van Huisvesting Ben Carson ook snel genezen.\nWoensdag werden 3124 sterfgevallen in een dag tijd geregistreerd, blijkt uit gegevens van de Johns Hopkins University in Baltimore.", "paragraphs": ["Evenals Trump heeft hij synthetische antilichamen en de virusremmer remdesivir gekregen, zei de voormalige burgemeester van New York in een radio-interview. \u201eIk kwam met ernstige symptomen, maar toen ik wegging, voelde ik me beter dan ooit\u201d, schreef Giuliani donderdag op Twitter.", "Zijn status als prominent persoon is zijn behandeling ten goede gekomen, zei hij in het radio-interview. \u201eAls je beroemd bent, zijn ze soms banger dat er iets met je zal gebeuren en zijn ze grondiger en doen ze alles goed.\u201d", "Giuliani is de volgende binnen de vertrouwelijke kring van de president die een Covid-behandeling krijgt die niet toegankelijk is voor \u2019gewone\u2019 Amerikanen. Eerder waren de voormalige gouverneur van New Jersey Chris Christie en minister van Huisvesting Ben Carson ook snel genezen.", "Inmiddels heeft het aantal dagelijkse coronadoden in de Verenigde Staten een nieuw record bereikt. Woensdag werden 3124 sterfgevallen in een dag tijd geregistreerd, blijkt uit gegevens van de Johns Hopkins University in Baltimore."], "authors": [], "keywords": ["trumpadvocaat", "verlaat", "coronabesmetting", "van", "met", "zijn", "giuliani", "ik", "radiointerview", "voormalige", "ziekenhuis", "een", "ze", "en", "zei"], "pubDate": null, "publicationId": "eaaf7e23-4e36-3c2d-bfe0-80f3507a250a"}