{"id": "9da13d25-a5bf-34c6-baa5-9fb19fc5cf47", "title": "Verblijven in het Avila Beach Hotel op Cura\u00e7ao, net als de Oranjes", "url": "https://volkskrant.nl/de-gids/verblijven-in-het-avila-beach-hotel-op-curacao-net-als-de-oranjes~ba1cb346/", "summary": "Grootse pluspunt van het Avila Beach Hotel op Cura\u00e7ao is dat het twee priv\u00e9stranden heeft, waar je vanaf de hotelkamers mooi uitzicht op hebt.\nMaar ook voor volwassenen is het er goed toeven, want het resort heeft vijf restaurants en bars, een spa en een pier met alleen honeymoonsuites.\nDat weten ook de Oranjes, die hier altijd logeren als ze dit deel van het koninkrijk bezoeken.\nAvila Beach Hotel is het oudste operationele hotel op Cura\u00e7ao en viert dit jaar zijn 70ste verjaardag.\nOverigens hoef je maar de straat uit de lopen en je zit in de opgeknapte historische wijk Pietermaai, vol met kleurrijke restaurants en caf\u00e9s.", "paragraphs": ["Grootse pluspunt van het Avila Beach Hotel op Cura\u00e7ao is dat het twee priv\u00e9stranden heeft, waar je vanaf de hotelkamers mooi uitzicht op hebt. Een dijkje van rotsen breekt de golven, waardoor het water kalm is. Dat is vooral fijn als je kinderen hebt, die hier veilig kunnen spelen en spetteren.", "Maar ook voor volwassenen is het er goed toeven, want het resort heeft vijf restaurants en bars, een spa en een pier met alleen honeymoonsuites. Dat weten ook de Oranjes, die hier altijd logeren als ze dit deel van het koninkrijk bezoeken. Prinses Beatrix komt hier al jaren, vertelt een medewerker tijdens een rondleiding. Koning Willem-Alexander en koningin M\u00e1xima waren er vorig jaar nog.", "Een slaapkamer in het Avila Beach Hotel.", "Avila Beach Hotel is het oudste operationele hotel op Cura\u00e7ao en viert dit jaar zijn 70ste verjaardag. Het oorspronkelijke gebouw, waar nu de lobby en spa zit, werd al in 1780 gebouwd en was ooit het buitenverblijf van de gouverneurs. Er is een klein museumpje waar je oude foto\u2019s kunt zien, al was het leuk geweest als ze dat rijke verleden overal hadden geaccentueerd. Het is een comfortabel resort, maar mist nu wel een beetje karakter. Overigens hoef je maar de straat uit de lopen en je zit in de opgeknapte historische wijk Pietermaai, vol met kleurrijke restaurants en caf\u00e9s."], "authors": ["Haroon Ali"], "keywords": ["van", "als", "verblijven", "oranjes", "het", "op", "waar", "avila", "hotel", "hier", "een", "je", "en", "beach", "dat", "cura\u00e7ao", "net"], "pubDate": "2019-12-13T15:00:00+01:00", "publicationId": "1a359314-37ee-33a8-8de7-301d3eb2ed28"}