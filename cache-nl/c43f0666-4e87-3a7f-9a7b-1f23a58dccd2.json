{"id": "c43f0666-4e87-3a7f-9a7b-1f23a58dccd2", "title": "Bellingcat: Nederlandse MH17-blogger in verband gebracht met Russische inlichtingendienst", "url": "https://nos.nl/artikel/2356280-bellingcat-nederlandse-mh17-blogger-in-verband-gebracht-met-russische-inlichtingendienst.html", "summary": "Het internationale onderzoekscollectief Bellingcat zegt dat het bewijzen in handen heeft dat het Engelstalige mediaplatform Bonanza Media wordt aangestuurd vanuit Rusland.\nBij het platform Bonanza Media werken de Nederlandse blogger Max van der Werff en de Russische journalist Jana Jerlasjova.\nHet duo brengt sinds de oprichting in 2019 verhalen over de ramp met vlucht MH17, waarbij getwijfeld wordt aan de bevindingen van het Joint Investigation Team (JIT) en het Openbaar Ministerie.\nOok zouden Russische klokkenluiders de data van het telefoonverkeer van twee Russische officieren hebben onderschept en doorgespeeld aan Bellingcat.\nNauwe bandenHieruit zou blijken dat de twee officieren van de Russische geheime dienst met regelmaat contact hadden met Bonanza Media.", "paragraphs": ["Het internationale onderzoekscollectief Bellingcat zegt dat het bewijzen in handen heeft dat het Engelstalige mediaplatform Bonanza Media wordt aangestuurd vanuit Rusland.", "Bij het platform Bonanza Media werken de Nederlandse blogger Max van der Werff en de Russische journalist Jana Jerlasjova. Het duo brengt sinds de oprichting in 2019 verhalen over de ramp met vlucht MH17, waarbij getwijfeld wordt aan de bevindingen van het Joint Investigation Team (JIT) en het Openbaar Ministerie.", "Volgens Bellingcat bestaat het mediaplatform enkel en alleen om desinformatie te verspreiden. Dit komt naar voren uit e-mails die hackers hebben onderschept. Ook zouden Russische klokkenluiders de data van het telefoonverkeer van twee Russische officieren hebben onderschept en doorgespeeld aan Bellingcat.", "Nauwe banden", "Hieruit zou blijken dat de twee officieren van de Russische geheime dienst met regelmaat contact hadden met Bonanza Media. Ook kregen ze voor publicatie inzicht in de artikelen en producties van Bonanza Media.", "Bovendien, zegt Bellingcat, dat zowel Jana Jerlasjova, een voormalig journalist van staatszender Russia Today, als Max van der Werff toegang kregen om te reizen in gebieden in Oost-Oekra\u00efne waar dit voor andere journalisten op dat moment onmogelijk was.", "Onduidelijk is of de oprichting van het platform werd ge\u00efnitieerd door de Russen en of er ook financiering vanuit Rusland kwam, schrijft Bellingcat."], "authors": [], "keywords": ["mh17blogger", "inlichtingendienst", "van", "bonanza", "het", "met", "gebracht", "russische", "verband", "ook", "bellingcat", "en", "dat", "media", "nederlandse"], "pubDate": null, "publicationId": "88173a0d-96a0-3f0e-a203-5a13f8839a59"}