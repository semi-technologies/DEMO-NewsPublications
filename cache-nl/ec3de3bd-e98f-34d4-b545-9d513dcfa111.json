{"id": "ec3de3bd-e98f-34d4-b545-9d513dcfa111", "title": "Vier twijfelgevallen bij Ajax voor wedstrijd tegen Atalanta", "url": "https://www.parool.nl/sport/vier-twijfelgevallen-bij-ajax-voor-wedstrijd-tegen-atalanta~b609e60a/", "summary": "Traor\u00e9In de heenwedstrijd speelde Traor\u00e9 een belangrijke rol.\nDuv\u00e1n Zapata was een plaag voor de achterhoede van de ploeg van Ten Hag.\n\u201cIk zie dat duel en de wedstrijd tegen Atalanta los van elkaar.\nTegen Twente ging heel veel slecht, maar dat is afgesloten.\nEr zijn harde woorden gevallen, maar we moeten er niet langer bij stilstaan.\u201dTen Hag benoemde de ambities van Ajax.", "paragraphs": ["Erik ten Hag. Beeld ANP", "\u201cDavid Neres is een twijfelgeval,\u201d zei Tan Hag dinsdagochtend tijdens de persconferentie. \u201cMaar ook Nicol\u00e1s Tagliafico, Noussair Mazraoui en Lassina Traor\u00e9 hebben klachten. We gaan zo trainen, we moeten de reactie afwachten. Lassina Traor\u00e9 is het grootste twijfelgeval. De kans dat de andere drie kunnen spelen is groter.\u201d", "Als Ajax woensdagavond (18.55 uur) in de Johan Cruijff Arena wint, is de club geplaatst voor de knock-outfase van de Champions League. Bij een gelijkspel of verlies moet Ajax verder in de Europa League.", "Traor\u00e9", "In de heenwedstrijd speelde Traor\u00e9 een belangrijke rol. Hij verdiende een penalty (benut door Dusan Tadic) en hij maakte zelf de tweede treffer. Ajax nam een 2-0 voorsprong, maar verkwanselde de zege na rust. Duv\u00e1n Zapata was een plaag voor de achterhoede van de ploeg van Ten Hag.", "Ten Hag heeft niet gepiekerd na de nederlaag tegen FC Twente, afgelopen zaterdag. \u201cIk zie dat duel en de wedstrijd tegen Atalanta los van elkaar. FC Twente was een incident. De vorm is er, dat hebben we tegen Liverpool nog laten zien. Tegen Twente ging heel veel slecht, maar dat is afgesloten. Er zijn harde woorden gevallen, maar we moeten er niet langer bij stilstaan.\u201d", "Ten Hag benoemde de ambities van Ajax. \u201cDe club beschouwt dit als een tussenjaar, maar het team wil heel graag bij de laatste zestien ploegen van de Champions League horen. En we vinden ook dat we daar horen. Atalanta zie ik als een finale. Fantastisch om te spelen. We kijken ernaar uit.\u201d"], "authors": ["Dick Sintenie"], "keywords": ["van", "bij", "ajax", "twijfelgevallen", "maar", "voor", "twente", "wedstrijd", "een", "dat", "en", "atalanta", "hag", "vier", "traor\u00e9", "tegen"], "pubDate": "2020-12-08T11:13:14+01:00", "publicationId": "a3002aeb-6d5a-3894-adcb-0212effbc567"}