{"id": "003f319c-fffd-356b-b88b-74c8f4f5773d", "title": "Flinke Britse inbreng op Eurosonic. Festival heeft dankzij corona weinig last van de Brexit", "url": "https://www.dvhn.nl/cultuur/Eurosonic-heeft-nog-weinig-last-van-Brexit-26346729.html", "summary": "Hoewel het vertrek van Groot Brittanni\u00eb uit de Europese Unie sinds 31 december een feit is, is daar tijdens Eurosonic nog weinig van te merken.\nHet showcasefestival in Groningen, dat woensdag van start gaat, telt ook dit keer een flinke Britse inbreng.\nDertien artiesten uit het Verenigd Koninkrijk krijgen vanuit Groningen gelegenheid zich te presenteren aan het Europese publiek.\nOok de gevolgen van de Brexit voor het Europese talenten-uitwisselings programma (ETEP) zijn nog steeds onduidelijk.\nPostpunkband Squid dingt naar Music Moves Europe Talent AwardDe uit Brighton afkomstige postpunkband Squid is een van de kanshebbers voor een Music Moves Europe Talent Award.", "paragraphs": ["Hoewel het vertrek van Groot Brittanni\u00eb uit de Europese Unie sinds 31 december een feit is, is daar tijdens Eurosonic nog weinig van te merken.", "Het showcasefestival in Groningen, dat woensdag van start gaat, telt ook dit keer een flinke Britse inbreng. Dertien artiesten uit het Verenigd Koninkrijk krijgen vanuit Groningen gelegenheid zich te presenteren aan het Europese publiek.", "Vanwege corona gebeurt dat online; ze hoeven het eiland niet af en hebben daardoor geen last van nieuwe regels voor in\u2013 en uitvoer van personen en goederen. Dat is een geluk bij een ongeluk, want over die regels bestaat nog veel onduidelijkheid.", "\u2018Londen wees Brussels voorstel voor visa-vrij reizen muzikanten af\u2019", "Zo berichtte de Britse krant The independent zaterdag dat de regering in Londen een Brussels voorstel heeft afgewezen dat visa-vrij reizen mogelijk zou maken voor toerende muzikanten. Inmiddels doet onder muzikanten een petitie de ronde om de nieuwe regels aangepast te krijgen.", "Ook de gevolgen van de Brexit voor het Europese talenten-uitwisselings programma (ETEP) zijn nog steeds onduidelijk. Als komende vrijdag de door Brussel betaalde prijzen voor poptalenten worden uitgereikt, dingen de Britten nog gewoon mee.", "Postpunkband Squid dingt naar Music Moves Europe Talent Award", "De uit Brighton afkomstige postpunkband Squid is een van de kanshebbers voor een Music Moves Europe Talent Award. Zoals vorige week gemeld wordt de ceremonie vanuit Londen gepresenteerd door Melanie Cisholm, voorheen bekend als Mel C. van de Spice Girls."], "authors": ["Joep Van Ruiten"], "keywords": ["nog", "weinig", "uit", "regels", "te", "van", "flinke", "een", "dankzij", "muzikanten", "festival", "voor", "heeft", "inbreng", "eurosonic", "op", "corona", "het", "dat"], "pubDate": null, "publicationId": "bb59becc-5bf6-3c6d-8cdd-d41716890d16"}