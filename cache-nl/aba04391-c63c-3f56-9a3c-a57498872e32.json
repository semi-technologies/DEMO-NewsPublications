{"id": "aba04391-c63c-3f56-9a3c-a57498872e32", "title": "Nikkei stijgt licht na steunbelofte van Fed", "url": "https://www.telegraaf.nl/financieel/481523297/nikkei-stijgt-licht-na-steunbelofte-van-fed", "summary": "De toonaangevende Nikkei in Tokio ging met een plusje van 0,2 procent de dag uit op 26.806,67 punten.\nLevensverzekeraar Japan Post Insurance maakte een koerssprong van 9,8 procent.\nVolgens mediaberichten wil het bedrijf voor 2,9 miljard dollar aan eigen aandelen terugkopen van het moederbedrijf Japan Post Holdings, dat 3,4 procent steeg.\nDe Australische werkloosheid nam in november af tot 6,8 procent, van 7 procent in oktober.\nDe Kospi in Seoul bleef achter met een kleine min van 0,1 procent.", "paragraphs": ["De toonaangevende Nikkei in Tokio ging met een plusje van 0,2 procent de dag uit op 26.806,67 punten. Levensverzekeraar Japan Post Insurance maakte een koerssprong van 9,8 procent. Volgens mediaberichten wil het bedrijf voor 2,9 miljard dollar aan eigen aandelen terugkopen van het moederbedrijf Japan Post Holdings, dat 3,4 procent steeg. Farmaceut Fujifilm Holdings zakte 3,1 procent. Persbureau Kyodo News meldde dat de Japanse overheid tot de conclusie is gekomen dat de werkzaamheid van het griepmedicijn Avigan als een behandeling voor Covid-19, de ziekte die wordt veroorzaakt door het coronavirus, niet kan worden aangetoond.", "De andere belangrijke beursgraadmeters in de Aziatische regio gingen eveneens overwegend vooruit. De hoofdindex in Shanghai noteerde tussentijds 1 procent hoger en de Hang Seng-index in Hongkong klom 0,3 procent. De All Ordinaries in Sydney kreeg er 1,2 procent bij. De Australische werkloosheid nam in november af tot 6,8 procent, van 7 procent in oktober. De Kospi in Seoul bleef achter met een kleine min van 0,1 procent."], "authors": ["Anp Producties"], "keywords": ["van", "fed", "dat", "steunbelofte", "procent", "licht", "een", "post", "japan", "tot", "voor", "stijgt", "met", "nikkei", "het"], "pubDate": null, "publicationId": "eaaf7e23-4e36-3c2d-bfe0-80f3507a250a"}