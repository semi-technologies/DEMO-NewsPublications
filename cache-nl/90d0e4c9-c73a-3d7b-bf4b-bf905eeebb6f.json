{"id": "90d0e4c9-c73a-3d7b-bf4b-bf905eeebb6f", "title": "Sony geeft tijdelijke oplossing voor downloadbug PlayStation 5", "url": "https://nu.nl/tech/6092107/sony-geeft-tijdelijke-oplossing-voor-downloadbug-playstation-5.html", "summary": "Sony heeft een tijdelijke oplossing gevonden voor de downloadbug op de nieuwe PlayStation 5.\nSinds de PlayStation 5 afgelopen week is uitgekomen, melden verschillende gebruikers last te hebben van een bug waarbij de download van een game blijft steken.\nDe download kan ook niet opnieuw worden gestart.\nHierdoor kunnen games als Call of Duty: Black Ops - Cold War door sommige gebruikers niet op de nieuwe PlayStation worden afgespeeld.\nVolgens Sony verhelpt deze actie het downloadprobleem en kunnen games vervolgens opnieuw worden gedownload.", "paragraphs": ["Sony heeft een tijdelijke oplossing gevonden voor de downloadbug op de nieuwe PlayStation 5. Gebruikers die hier last van hebben, moesten de PlayStation 5 eerst nog terugzetten naar fabrieksinstellingen. Met de nieuwe oplossing hoeft dat niet langer.", "Sinds de PlayStation 5 afgelopen week is uitgekomen, melden verschillende gebruikers last te hebben van een bug waarbij de download van een game blijft steken. De download kan ook niet opnieuw worden gestart.", "Hierdoor kunnen games als Call of Duty: Black Ops - Cold War door sommige gebruikers niet op de nieuwe PlayStation worden afgespeeld. Sony heeft nu een tijdelijke oplossing. Gebruikers moeten hiervoor zorgen dat de PlayStation up-to-date is en de console helemaal uitzetten.", "Als de console uitstaat, kan deze worden opgestart in veilige modus door de aan/uit-knop zeven seconden in te drukken. Vervolgens moet de controller worden aangesloten met een usb-kabel en de PlayStation-knop op de controller worden ingedrukt.", "De PlayStation 5 toont dan een speciaal menu, waarmee de database opnieuw kan worden opgebouwd. Volgens Sony verhelpt deze actie het downloadprobleem en kunnen games vervolgens opnieuw worden gedownload.", "Het is de bedoeling dat deze fout helemaal wordt verholpen in een toekomstige update. Sony heeft nog niet laten weten wanneer dit zal gebeuren."], "authors": ["Door"], "keywords": ["van", "playstation", "downloadbug", "op", "sony", "geeft", "worden", "een", "niet", "gebruikers", "oplossing", "tijdelijke", "opnieuw", "voor"], "pubDate": null, "publicationId": "4d7a0f80-7953-388c-9af8-e7a437b5632e"}