{"id": "a4aebad9-5ceb-3be2-9e0e-4588ba5dda32", "title": "Radiologen: \u2018Geen MRI-scan bij onderzoek naar borstkanker kost levens\u2019", "url": "https://www.parool.nl/nederland/radiologen-geen-mri-scan-bij-onderzoek-naar-borstkanker-kost-levens~bb4ff6de/", "summary": "Beeld Getty ImagesMet een extra MRI-scan kan de ziekte in een vroeg stadium bij honderden vrouwen per jaar geconstateerd worden.\nHierbij gaat het voornamelijk om vrouwen die een verhoogd risico lopen vanwege dicht borstweefsel.\nDit kwam uit het Nederlandse onderzoek DENSE-Trial.\nVerdicht borstweefsel verhoogt het risico op borstkanker en zorgt er daarnaast voor dat tumoren moeilijker te vinden zijn met een mammogram (een r\u00f6ntgenfoto van de borst, red.).\nReactie op advies GezondheidsraadDe brandbrief van de Nederlandse Vereniging voor Radiologie (NVvR) komt als een reactie op het negatieve advies dat de Gezondheidsraad aan staatssecretaris Blokhuis gaf over de MRI-scan als onderdeel van het bevolkingsonderzoek naar borstkanker.", "paragraphs": ["Beeld Getty Images", "Met een extra MRI-scan kan de ziekte in een vroeg stadium bij honderden vrouwen per jaar geconstateerd worden. Hierbij gaat het voornamelijk om vrouwen die een verhoogd risico lopen vanwege dicht borstweefsel. Dit kwam uit het Nederlandse onderzoek DENSE-Trial.", "Verdicht borstweefsel verhoogt het risico op borstkanker en zorgt er daarnaast voor dat tumoren moeilijker te vinden zijn met een mammogram (een r\u00f6ntgenfoto van de borst, red.). De MRI-scan wordt na de landelijke borstscreening uitgevoerd.", "Reactie op advies Gezondheidsraad", "De brandbrief van de Nederlandse Vereniging voor Radiologie (NVvR) komt als een reactie op het negatieve advies dat de Gezondheidsraad aan staatssecretaris Blokhuis gaf over de MRI-scan als onderdeel van het bevolkingsonderzoek naar borstkanker.", "\u2018Naar onze mening is er zeer overtuigend en solide bewijs voor de waarde van MRI-screening bij vrouwen met zeer veel klierweefsel in de borsten\u2019, is onder meer in de brief te lezen. \u2018En dient dit ge\u00efmplementeerd te worden.\u2019 Ook spreken de artsen de hoop uit dat de gedeelde informatie van invloed is op het standpunt van Blokhuis richting de Tweede Kamer en daarmee \u2018potentieel levensreddend voor de betrokken Nederlandse vrouwen\u2019."], "authors": ["Het Parool"], "keywords": ["levens", "geen", "mriscan", "bij", "van", "vrouwen", "het", "op", "naar", "nederlandse", "radiologen", "kost", "onderzoek", "een", "en", "te", "borstkanker", "voor"], "pubDate": "2020-12-07T10:13:56+01:00", "publicationId": "a3002aeb-6d5a-3894-adcb-0212effbc567"}