{"id": "ad4f5f67-7191-3a28-98af-4870113d435e", "title": "Gratie voor Amerikaanse 'seksslavin' die moord pleegde", "url": "https://nos.nl/artikel/2266520-gratie-voor-amerikaanse-seksslavin-die-moord-pleegde.html", "summary": "De gouverneur van de Amerikaanse staat Tennessee heeft gratie verleend aan een vrouw die als kind slachtoffer was van mensenhandel.\nDe nu 30-jarige Cyntoia Brown zat een levenslange celstraf uit voor een moord die ze pleegde toen ze 16 was.\nKunstdiplomaOndanks haar jeugdige leeftijd werd Brown als een volwassene berecht.\nZe zei zelf dat ze handelde uit zelfverdediging omdat ze als seksslavin was verkocht, maar daar ging de rechter niet in mee.\nIn 2017 kreeg haar zaak aandacht op een lokale televisiezender, waarna verschillende beroemdheden het voor haar opnamen.", "paragraphs": ["De gouverneur van de Amerikaanse staat Tennessee heeft gratie verleend aan een vrouw die als kind slachtoffer was van mensenhandel. De nu 30-jarige Cyntoia Brown zat een levenslange celstraf uit voor een moord die ze pleegde toen ze 16 was.", "Browns jeugd stond in het teken van misbruik en drugsgebruik. Haar moeder was alcoholiste en hoewel ze in een adoptiegezin terechtkwam, belandde ze als tiener toch op straat. Ze viel in handen van een pooier, bijgenaamd Cut Throat, en moest als prostituee werken.", "Op haar 16de ging Brown mee met de 43-jarige Johnny Allen, een makelaar. Ze beloofde voor 150 dollar seks met hem te hebben. Eenmaal bij hem thuis, werd ze bang voor wat er met haar zou gebeuren en schoot hem dood. Ze nam geld en vuurwapens mee en sloeg op de vlucht. In een hotel werd ze opgepakt. Dat was in 2004.", "Kunstdiploma", "Ondanks haar jeugdige leeftijd werd Brown als een volwassene berecht. Ze zei zelf dat ze handelde uit zelfverdediging omdat ze als seksslavin was verkocht, maar daar ging de rechter niet in mee. Ze kreeg levenslang voor roofmoord. Pas na 51 jaar cel zou ze kans maken op vervroegde vrijlating.", "In de cel besloot Brown te gaan studeren. Ze haalde onder meer een kunstdiploma. In 2017 kreeg haar zaak aandacht op een lokale televisiezender, waarna verschillende beroemdheden het voor haar opnamen. Onder anderen Rihanna, Kim Kardashian en LeBron James drongen aan op haar vrijlating."], "authors": [], "keywords": ["van", "als", "gratie", "op", "voor", "die", "seksslavin", "brown", "moord", "werd", "ze", "een", "haar", "en", "amerikaanse", "pleegde"], "pubDate": null, "publicationId": "88173a0d-96a0-3f0e-a203-5a13f8839a59"}