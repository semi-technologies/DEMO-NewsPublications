{"id": "0aff2cfe-e916-35d5-b0fb-6241f161092e", "title": "Nederlands elftal opent WK-kwalificatie uit tegen Turkije", "url": "https://nos.nl/collectie/13781/artikel/2359928-nederlands-elftal-opent-wk-kwalificatie-uit-tegen-turkije", "summary": "\"Elk land dat in pot \u00e9\u00e9n zit, moet eerste worden in deze kwalificatie.\nIk vind dat we dat ook mogen uitspreken, gezien het talent dat we hebben\", stelde bondscoach Frank de Boer onomwonden.\nNieuwe generatieHet enige land in de poule dat naast Nederland tijdens deze eeuw ook al eens op een wereldkampioenschap actief was, is Turkije.\nMartin \u00d8degaard en Erling Haaland zijn daar de gezichten van een nieuwe generatie die jaagt op de eerste WK-deelname in 24 jaar.\nDe eindronde in Qatar is van 21 november tot en met 18 december 2022.", "paragraphs": ["De tien poulewedstrijden worden alle gespeeld in 2021, verspreid over vier blokken. Montenegro, Letland en Gibraltar zijn de overige tegenstanders in de groep.", "\"Elk land dat in pot \u00e9\u00e9n zit, moet eerste worden in deze kwalificatie. Dat geldt voor ons ook. Ik vind dat we dat ook mogen uitspreken, gezien het talent dat we hebben\", stelde bondscoach Frank de Boer onomwonden.", "Nieuwe generatie", "Het enige land in de poule dat naast Nederland tijdens deze eeuw ook al eens op een wereldkampioenschap actief was, is Turkije. In 2002 eindigde Turkije als derde op het WK in Japan en Zuid-Korea.", "De start van de campagne oogt zwaar, met onder de eerste vier wedstrijden ook nog een bezoek aan Noorwegen. Martin \u00d8degaard en Erling Haaland zijn daar de gezichten van een nieuwe generatie die jaagt op de eerste WK-deelname in 24 jaar.", "De eindronde in Qatar is van 21 november tot en met 18 december 2022.", "Frank de Boer hield als speler gemengde gevoelens over aan de ontmoetingen met de aankomende tegenstanders:"], "authors": [], "keywords": ["elftal", "van", "nederlands", "turkije", "eerste", "op", "met", "zijn", "wkkwalificatie", "opent", "een", "ook", "dat", "uit", "en", "worden", "tegen"], "pubDate": null, "publicationId": "88173a0d-96a0-3f0e-a203-5a13f8839a59"}