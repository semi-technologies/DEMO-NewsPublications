{"id": "11d83c8b-03ed-3be6-b8c4-6217efae0714", "title": "Online verkoop door het dak: zo ziet de toekomst van pakketbezorging eruit", "url": "https://nu.nl/advertorial-renault-adv/6095447/online-verkoop-door-het-dak-zo-ziet-de-toekomst-van-pakketbezorging-eruit.html", "summary": "De explosieve groei van e-commerce onderstreept het belang van duurzame transportmiddelen, nu \u00e9n in de toekomst.\nZolang het aantal online bestellingen toeneemt, groeit ook het belang van duurzame transportmiddelen voor de 'last mile delivery' \u2013 de laatste rit van het distributiecentrum naar het bezorgadres.\nHij is er in drie lengtes (van 5,07 tot 6,22 m) en twee hoogtes (van 2,3 tot 2,5 m).\nEZ-PRO is het meest tot de verbeelding sprekende voorbeeld van hoe de toekomst van goederentransport eruit zou kunnen zien.\nNu e-commerce is uitgegroeid tot een volwassen markt, staan we aan het begin van een spannend nieuwe tijdperk voor goederentransport.", "paragraphs": ["Online winkels braken dit jaar alle verkooprecords. De explosieve groei van e-commerce onderstreept het belang van duurzame transportmiddelen, nu \u00e9n in de toekomst.", "Door de coronamaatregelen werd er fors meer besteld bij Nederlandse webwinkels. In het tweede kwartaal zetten zij 55 procent meer om in vergelijking met vorig jaar. Winkels met zowel een online als fysieke shop zagen hun omzet zelfs met 68 procent stijgen.", "Ook de Black Friday-week bevestigde dat de sector e-commerce momenteel een ongekende groei doormaakt: van maandag tot en met donderdag namen de verkopen met 98 procent toe ten opzichte van 2019 en op vrijdag met 80 procent. Er werd gemiddeld negentig keer per seconde met IDEAL afgerekend.", "Schone en stille pakketbezorging", "Het zijn dus drukke tijden voor de bezorgdiensten, die de afgelopen weken miljoenen pakketten per dag verwerkten. Zolang het aantal online bestellingen toeneemt, groeit ook het belang van duurzame transportmiddelen voor de 'last mile delivery' \u2013 de laatste rit van het distributiecentrum naar het bezorgadres. Renault heeft met de nieuwe Renault MASTER Z.E. de ideale grootvolume bedrijfswagen in huis.", "De volledig elektrische Renault MASTER Z.E. brengt snelle, stille en schone pakketbezorging in binnensteden binnen handbereik. Hij is er in drie lengtes (van 5,07 tot 6,22 m) en twee hoogtes (van 2,3 tot 2,5 m). Met een volle batterij, helemaal opgeladen in een kleine zes uur, beschikt de Renault MASTER Z.E. over een actieradius van ruim 100 kilometer. PostNL zet de riante uitstootvrije bedrijfswagen al sinds 2018 in voor de last mile delivery in het stedelijk gebied.", "De Nederlandse overheid doet er intussen alles aan om zoveel mogelijk ondernemers te stimuleren over te stappen op elektrisch: vanaf komend voorjaar kunnen zij voor de aanschaf of lease van een uitstootvrije bedrijfswagen tot 5.000 euro subsidie aanvragen.", "Toekomst van goederentransport", "Met steeds drukker wordende stadscentra \u2013 de verwachting is dat 60 tot 70 procent van de bevolking in 2030 in steden woont \u2013 zijn innovatieve en milieuvriendelijke manieren van pakketbezorging in de toekomst noodzakelijk. Renault zet al jaren vol in op duurzame mobiliteit. Volgens de Franse autobouwer is mobiliteit in de toekomst behalve elektrisch ook autonoom, deelbaar en verbonden met de \u2018slimme stad\u2019.", "", "EZ-PRO is het meest tot de verbeelding sprekende voorbeeld van hoe de toekomst van goederentransport eruit zou kunnen zien. Dit modulair opgebouwd robotvoertuig voor stedelijke distributie is volledig afgestemd op het last mile-ecosysteem. Snelheid, flexibiliteit, betrouwbaarheid en effici\u00ebntie zijn van het grootste belang bij goederentransport; EZ-PRO, die dankzij schakelbare 'pods' ook als treintje kan functioneren, maakt het mogelijk om dit proces te automatiseren en stroomlijnen.", "", "Nu e-commerce is uitgegroeid tot een volwassen markt, staan we aan het begin van een spannend nieuwe tijdperk voor goederentransport. Met de EZ-PRO, geschikt voor zowel B2B- als B2C-werkzaamheden, werpt Renault alvast een inspirerende blik in de toekomst. Dat is geen overbodige luxe, want 2020 lijkt slechts een voorbode van wat komen gaat: economisch experts verwachten dat webshops ook volgend jaar een hogere omzetstijging realiseren.", "", "Meer weten over de elektrische bedrijfswagens van Renault? Kijk op renault.nl."], "authors": ["Door"], "keywords": ["door", "eruit", "van", "met", "renault", "zo", "online", "een", "voor", "het", "tot", "procent", "en", "verkoop", "op", "pakketbezorging", "ziet", "toekomst"], "pubDate": null, "publicationId": "4d7a0f80-7953-388c-9af8-e7a437b5632e"}