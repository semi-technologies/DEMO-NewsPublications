{"id": "405d66c9-1a64-3684-a636-bc9aa8b45589", "title": "Boef, Ali B en Ronnie Flex worden niet gehoord over vermeend wangedrag", "url": "https://nu.nl/muziek/6095376/boef-ali-b-en-ronnie-flex-worden-niet-gehoord-over-vermeend-wangedrag.html", "summary": "Boef, Ali B en Ronnie Flex mogen niet als getuigen worden gehoord om te onderzoeken of Warner Music als muziekdistributeur verantwoordelijk gehouden kan worden voor vermeend wangedrag van artiesten.\nOok heeft de stichting niet genoeg onderbouwd welke feiten bewezen zouden moeten worden met de verhoren en waarom die van belang zijn.\nDe stichting vindt dat zowel de rappers als hun platenlabels en managers meer verantwoordelijkheid moeten nemen om een einde te maken aan het vermeende wangedrag van de artiesten.\nDaarom werden ook platenlabel Warner Music en SPEC, het managementbureau van Ali B, opgeroepen voor een getuigenverhoor.\nEerder gingen Boef, Ali B en Ronnie Flex in beroep tegen de oproep om vragen te beantwoorden over hun gedrag.", "paragraphs": ["Boef, Ali B en Ronnie Flex mogen niet als getuigen worden gehoord om te onderzoeken of Warner Music als muziekdistributeur verantwoordelijk gehouden kan worden voor vermeend wangedrag van artiesten. Dat maakte het gerechtshof Arnhem-Leeuwarden dinsdag bekend.", "Stichting Music#MeToo had dit verzoek ingediend. Volgens de stichting zouden de rappers vrouwonvriendelijk en discriminerend gedrag vertonen.", "Het gerechtshof wees de aanvraag af, omdat \"niet is komen vast te staan dat de stichting een collectief dan wel eigen belang heeft bij het instellen van een procedure tegen Warner Music\".", "Ook heeft de stichting niet genoeg onderbouwd welke feiten bewezen zouden moeten worden met de verhoren en waarom die van belang zijn.", "De stichting vindt dat zowel de rappers als hun platenlabels en managers meer verantwoordelijkheid moeten nemen om een einde te maken aan het vermeende wangedrag van de artiesten. Daarom werden ook platenlabel Warner Music en SPEC, het managementbureau van Ali B, opgeroepen voor een getuigenverhoor.", "Eerder gingen Boef, Ali B en Ronnie Flex in beroep tegen de oproep om vragen te beantwoorden over hun gedrag."], "authors": ["Door"], "keywords": ["ronnie", "van", "boef", "wangedrag", "het", "vermeend", "warner", "niet", "b", "en", "te", "een", "om", "flex", "stichting", "gehoord", "worden"], "pubDate": null, "publicationId": "4d7a0f80-7953-388c-9af8-e7a437b5632e"}