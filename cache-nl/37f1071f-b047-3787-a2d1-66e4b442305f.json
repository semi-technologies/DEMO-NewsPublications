{"id": "37f1071f-b047-3787-a2d1-66e4b442305f", "title": "Paolo Rossi (64) overleden, de spits die Itali\u00eb in 1982 wereldkampioen maakte", "url": "https://nos.nl/artikel/2360022-paolo-rossi-64-overleden-de-spits-die-italie-in-1982-wereldkampioen-maakte.html", "summary": "Paolo Rossi is overleden.\nDe oud-voetballer staat vooral bekend als de spits die Itali\u00eb in 1982 naar de wereldtitel loodste.\nIn de volgende groep moest Itali\u00eb het afsluitende duel met Brazili\u00eb winnen om niet te worden uitgeschakeld.\nMet drie goals verzorgde Rossi de voltallige productie in het met 3-2 gewonnen duel.\nBekijk hieronder de samenvatting van Brazili\u00eb-Itali\u00eb met de drie goals van Paolo Rossi:", "paragraphs": ["Paolo Rossi is overleden. De oud-voetballer staat vooral bekend als de spits die Itali\u00eb in 1982 naar de wereldtitel loodste. 'Pablito' werd 64 jaar.", "De verslagenheid in Itali\u00eb om de dood van de WK-held is enorm. Zijn vrouw liet weten dat Rossi al een tijd ongeneeslijk ziek was.", "Eigenlijk zou Rossi in 1982 niet eens mee mogen doen aan het wereldkampioenschap in Spanje, na een schorsing vanwege matchfixing. Maar omdat zijn straf werd gereduceerd tot twee jaar, was hij net op tijd weer speelgerechtigd.", "Middelpunt van kritiek", "Rossi raakte in zijn eerste wedstrijden geen bal en was aanvankelijk nog het middelpunt van kritiek in de Italiaanse ploeg, die zich dankzij drie gelijkspelen maar net door de eerste poulefase worstelde.", "In de volgende groep moest Itali\u00eb het afsluitende duel met Brazili\u00eb winnen om niet te worden uitgeschakeld. En ineens stond hij daar. Met drie goals verzorgde Rossi de voltallige productie in het met 3-2 gewonnen duel.", "Bekijk hieronder de samenvatting van Brazili\u00eb-Itali\u00eb met de drie goals van Paolo Rossi:"], "authors": [], "keywords": ["wereldkampioen", "van", "rossi", "paolo", "64", "spits", "het", "die", "met", "zijn", "drie", "overleden", "werd", "tijd", "1982", "maakte", "itali\u00eb"], "pubDate": null, "publicationId": "88173a0d-96a0-3f0e-a203-5a13f8839a59"}