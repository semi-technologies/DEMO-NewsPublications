{"id": "7c069caa-acd4-3361-a7af-b20e45459020", "title": "Halsema: \u2018Geen extra publiek bij oudejaarsconference\u2019", "url": "https://www.parool.nl/amsterdam/halsema-geen-extra-publiek-bij-oudejaarsconference~b7c9d025/", "summary": "Cabaretier Youp van 't Hek.\nDat heeft \u2018ie voor op heel veel andere cabaretiers.\u201dNationaal momentDe cabaretier wil graag dat er bij de opnames van zijn jaarlijkse oudejaarsconference meer dan dertig man publiek is.\n\u201cMaar dat kan ik niet doen.\u201d Cultuurminister Ingrid van Engelshoven wees het idee niet meteen af.\n\u201cAls ik begin een uitzondering te maken, staan terecht alle andere instellingen, cabaretiers en toneelgezelschappen bij mij voor de deur.\nOok Youp van \u2018t Hek zal begrijpen dat dat niet kan.\u201d", "paragraphs": ["Cabaretier Youp van 't Hek. Beeld ANP Kippa", "Dat zegt Halsema vrijdagavond in het AT5-programma Gesprek met de Burgemeester. \u201cHet barst van de toneelgezelschappen, de cabaretiers, de muziekgezelschappen in de stad die allemaal hetzelfde verlangen hebben,\u201d aldus de burgemeester. \u201cGelukkig heeft Youp van \u2018t Hek nog het grote voordeel dat \u2018ie z\u2019n show \u00f3\u00f3k op televisie kan laten zien en daarmee een groot publiek kan bereiken. Dat heeft \u2018ie voor op heel veel andere cabaretiers.\u201d", "Nationaal moment", "De cabaretier wil graag dat er bij de opnames van zijn jaarlijkse oudejaarsconference meer dan dertig man publiek is. Hij vraagt samen met BNNVARA, NPO, Koninklijk Theater Carr\u00e9 en productiehuis Hekwerk aan de Veiligheidsregio Amsterdam-Amstelland die uitzondering te maken. Het zou een \u2018speciaal nationaal evenement\u2019 zijn. Van \u2018t Hek vreest dat de voorstelling op televisie niet de juiste sfeer krijgt als er maar dertig mensen in de zaal zitten.", "Premier Mark Rutte liet eerder weten geen uitzondering te kunnen maken op de regels rondom publieksgrootte. \u201cIk zou het dolgraag doen, Youp,\u201d zei de minister-president in het programma Beau. \u201cMaar dat kan ik niet doen.\u201d Cultuurminister Ingrid van Engelshoven wees het idee niet meteen af. \u201cAls hij met een serieus voorstel komt, dan gaan we daar serieus naar kijken.\u201d", "Gemeente", "Met de uitspraak van burgemeester Halsema lijkt het idee definitief van de baan. \u201cAls ik begin een uitzondering te maken, staan terecht alle andere instellingen, cabaretiers en toneelgezelschappen bij mij voor de deur. Ook Youp van \u2018t Hek zal begrijpen dat dat niet kan.\u201d"], "authors": ["Het Parool"], "keywords": ["geen", "bij", "van", "youp", "hek", "halsema", "het", "op", "uitzondering", "kan", "oudejaarsconference", "niet", "een", "dat", "publiek", "extra"], "pubDate": "2020-12-04T19:23:00+01:00", "publicationId": "a3002aeb-6d5a-3894-adcb-0212effbc567"}