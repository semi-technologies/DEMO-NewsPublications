{"id": "43cec0e0-5efb-3d7e-93cc-fba273514b80", "title": "Jim Bakkum 'in shock' door kritische reacties op foto met zijn oma", "url": "https://nu.nl/achterklap/6095004/jim-bakkum-in-shock-door-kritische-reacties-op-foto-met-zijn-oma.html", "summary": "Jim Bakkum zegt maandag via Instagram geschokt te zijn door de kritische reacties op de foto met zijn oma die hij een dag eerder deelde op het sociale medium.\nOp die foto is te zijn dat de twee dicht bij elkaar staan.\n\"De \u00e9\u00e9n vindt het belachelijk dat ik mijn oma negen maanden niet heb gezien\", aldus de acteur en zanger in een bericht dat hij inmiddels verwijderd heeft.\nBakkum zegt zijn oma te hebben opgezocht omdat hij zich er rot over voelde dat hij het Sinterklaasfeest met haar uit veiligheidsoverwegingen moest annuleren.\nJim Bakkum deelde zondag een foto van het bezoek aan zijn oma.", "paragraphs": ["Jim Bakkum zegt maandag via Instagram geschokt te zijn door de kritische reacties op de foto met zijn oma die hij een dag eerder deelde op het sociale medium. Op die foto is te zijn dat de twee dicht bij elkaar staan.", "\"De \u00e9\u00e9n vindt het belachelijk dat ik mijn oma negen maanden niet heb gezien\", aldus de acteur en zanger in een bericht dat hij inmiddels verwijderd heeft. \"Maar aan de andere kant is het ook belachelijk dat ik nu, na negen maanden, een paar tellen geen afstand houd zonder mondkapje.\"", "Bakkum zegt zijn oma te hebben opgezocht omdat hij zich er rot over voelde dat hij het Sinterklaasfeest met haar uit veiligheidsoverwegingen moest annuleren. Daarom bracht de 33-jarige artiest een bezoek aan de 93-jarige vrouw, voor een bloemetje \"en een knuffel en een kus, die zij misschien wel zo nodig had\".", "De acteur vraagt mensen om anderen minder te veroordelen. Hij hoopt dat de mensen die in zijn ogen te snel oordelen leren van dit voorval.", "Jim Bakkum deelde zondag een foto van het bezoek aan zijn oma. (Foto: Instagram/Jim Bakkum)", "1,5 metersamenleving is in Nederland de norm", "In Nederland is vanwege de coronapandemie de 1,5 metersamenleving de norm. Volgens het kabinet is de kans kleiner dat mensen elkaar besmetten met het virus wanneer 1,5 meter afstand wordt gehouden.", "Zondag meldde het RIVM voor de vijfde dag op rij meer positieve tests (6.814) dan het daggemiddelde van de voorgaande week (5.513). Het instituut meldde toen ook 52 nieuwe sterfgevallen.", "Er lagen zondag 1.642 coronapati\u00ebnten in Nederlandse ziekenhuizen, meldde het Landelijk Co\u00f6rdinatiecentrum Pati\u00ebnten Spreiding LCPS). Dat waren er 39 meer dan een dag eerder. 469 pati\u00ebnten lagen op de intensive care, 3 minder dan de dag ervoor."], "authors": ["Door"], "keywords": ["foto", "het", "op", "shock", "met", "zijn", "jim", "hij", "die", "reacties", "een", "oma", "dat", "te", "door", "kritische"], "pubDate": null, "publicationId": "4d7a0f80-7953-388c-9af8-e7a437b5632e"}