{"id": "cc008f44-16b3-3631-be9b-bcc9f1acacbb", "title": "Leven in de Formule 1 (en priv\u00e9) van Max Verstappen in docu", "url": "https://www.metronieuws.nl/in-het-nieuws/sport/2020/12/leven-max-verstappen-volgende-week-op-ziggo/", "summary": "Leven in de Formule 1 (en priv\u00e9) van Max Verstappen volgende week op ZiggoMax Verstappen neemt ons volgende week mee in zijn weg naar en leven in de wereld van de Formule 1.\nDe serie laat zien welke impact dat tot nu toe had op het leven van Max en zijn omgeving.\npic.twitter.com/DfZXNsmvUN \u2014 Max Verstappen (@Max33Verstappen) December 10, 2020De weg naar succesWe gaan onder andere Max\u2019 zijn manager Raymond, zijn zusje Victoria, zijn moeder Sophie en zijn vader Jos zien, die vertellen over de vastberaden weg naar succes van Max en de impact die dit gehad op Max en zijn omgeving.\nWe herbeleven de grootste successen van Max, samen met zijn naasten, en zien hoe Max zijn eigen weg vindt in de Formule 1-wereld.\nWe horen zijn vrienden en familie vertellen over Max en de camera volgt Max op een aantal van die momenten.", "paragraphs": ["Leven in de Formule 1 (en priv\u00e9) van Max Verstappen volgende week op Ziggo", "Max Verstappen neemt ons volgende week mee in zijn weg naar en leven in de wereld van de Formule 1. In een docuserie, uitgezonden door Ziggo, geeft hij ook een inkijk in zijn priv\u00e9leven.", "Max Verstappen en Ziggo brengen de driedelige documentaire samen uit. Beloofd wordt \u2018het echte en volledige verhaal van Verstappens weg naar de Formule 1\u2019. De serie laat zien welke impact dat tot nu toe had op het leven van Max en zijn omgeving. In de documentaireserie wordt de opkomst van Max Verstappen getoond en verteld door de personen die het dichtst bij hem staan, zoals zijn vader en moeder. Ziggo meldt vandaag in een bericht: \u201eEen verhaal over een familie die gekenmerkt wordt door de passie voor het racen. Een familie waarvoor alles in het teken stond van dat ene doel: Max Verstappen Formule 1-ster laten worden.\u201d", "Vanmorgen werd de trailer op YouTube gedeeld.", "Max Verstappen de pure winnaar", "Max Verstappen: Whatever It Takes (\u2018koste wat het kost) is vanaf donderdag 17 december exclusief te zien bij Ziggo. De documentaire biedt een inkijk in het priv\u00e9leven van de topatleet, die ook gewoon een jongen van 23 jaar is en wil genieten van het leven buiten de circuits. De afgelopen jaren is de Red Bull-coureur gevolgd en zijn de belangrijkste mensen om hem heen ge\u00efnterviewd. Het resultaat is een portret van een pure winnaar, die net zoals iedereen gewoon een mens is.", "", "Wel toestemming gegeven maar niet getoond, herlaad de pagina. Twitter wordt niet geladen omdat je geen toestemming hebt gegeven. Klik hier om het aan te passen.", "This is a project we have been working on for the past three years! \ud83c\udfac My official documentary series \u2018Max Verstappen \u2013 Whatever It Takes\u2019. It will be broadcasted on @ZiggoSport and the Ziggo Movies & Series platform from the 17th of December on. I hope you guys will like it! pic.twitter.com/DfZXNsmvUN \u2014 Max Verstappen (@Max33Verstappen) December 10, 2020", "De weg naar succes", "We gaan onder andere Max\u2019 zijn manager Raymond, zijn zusje Victoria, zijn moeder Sophie en zijn vader Jos zien, die vertellen over de vastberaden weg naar succes van Max en de impact die dit gehad op Max en zijn omgeving. Samen met beeldmateriaal uit de jeugd van Max en behind-the-scenes beelden, geeft de documentaire een een beeld van hoe het er echt aan toe gegaan is.", "Gisteren maakte de in Monaco woonachtige en in Belgi\u00eb opgegroeide Nederlander de weg naar het nieuwtje van vandaag al spannend:", "", "Wel toestemming gegeven maar niet getoond, herlaad de pagina. Instagram wordt niet geladen omdat je geen toestemming hebt gegeven. Klik hier om het aan te passen.", "Verstappen als jongste in de Formule 1", "Ook horen we van onder andere Helmut Marko (Senior Advisor Red Bull Racing) en vader Jos, hoe Max uiteindelijk als jongste coureur ooit in de Formule 1 terecht gekomen is. We herbeleven de grootste successen van Max, samen met zijn naasten, en zien hoe Max zijn eigen weg vindt in de Formule 1-wereld.", "Tenslotte is er ook aandacht voor de persoon Max Verstappen buiten de baan. We horen zijn vrienden en familie vertellen over Max en de camera volgt Max op een aantal van die momenten. Ziggo: \u201eMet opmerkelijke beelden als resultaat.\u201d", "Waar te zien?", "Max Verstappen: Whatever it Takes is vanaf donderdag een maand lang te zien via het Ziggo On Demand-menu, de Ziggo GO app of ziggogo.tv. Op het open kanaal 14 wordt de complete documentaire in z\u2019n geheel op tv uitgezonden op vrijdag 18 december, vanaf 20.45 uur.", "Lees ook: DI-RECT gaat los op heilige grond van The Rolling Stones"], "authors": ["Erik Jonk"], "keywords": ["van", "formule", "het", "op", "ziggo", "zijn", "priv\u00e9", "een", "verstappen", "en", "leven", "max", "docu"], "pubDate": "2020-12-10T08:58:30+00:00", "publicationId": "7c385e14-de2a-3447-b45a-fe7d316f7641"}