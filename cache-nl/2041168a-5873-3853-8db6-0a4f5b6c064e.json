{"id": "2041168a-5873-3853-8db6-0a4f5b6c064e", "title": "Leerlingen geschorst na bekladden Haga Lyceum", "url": "https://www.parool.nl/amsterdam/leerlingen-geschorst-na-bekladden-haga-lyceum~b593f04c/", "summary": "Beeld Evert ElzingaEen van de leerlingen heeft bekend volgens de in oktober aangestelde schoolbestuurder Achmed Ba\u00e2doud.\nHet gesprek dat Ba\u00e2doud had met de moeder van een van de leerlingen is opgenomen en online gezet.\npic.twitter.com/n0yISPP44E \u2014 Arnoud van Doorn (@ArnoudvDoorn) 6 december 2020Van DoornOud-medewerker Arnoud van Doorn plaatste de geluidsopname op zijn Twitter.\nZo stelt de schoolbestuurder dat hij signalen heeft ontvangen dat Van Doorn spreekt met de geschorste leerlingen en ze ophitst.\n\u201cDe heer van Doorn mag een broodje eten in de buurt, maar hij moet wegblijven van de leerlingen,\u201d zegt de bestuurder.", "paragraphs": ["Het Cornelius Haga Lyceum werd beklad met graffititeksten. Beeld Evert Elzinga", "Een van de leerlingen heeft bekend volgens de in oktober aangestelde schoolbestuurder Achmed Ba\u00e2doud. Ook zou de leerling een schoolgenoot hebben aangewezen als medeverantwoordelijk. De school had eerder al aangifte gedaan van de bekladding.", "Het gesprek dat Ba\u00e2doud had met de moeder van een van de leerlingen is opgenomen en online gezet. Te horen is dat de bestuurder melding gaat maken van de bekladding bij \u2018de instanties\u2019. Hiermee doelt Ba\u00e2doud op het meldpunt radicalisering van de gemeente. \u201cIk betwijfel of de moeder dit zelf heeft bedacht of dat ze onder invloed stond van derden,\u201d zegt de schoolbestuurder.", "De bestuurder stelt dat het gesprek zonder zijn medeweten is opgenomen en maar een klein en niet representatief stuk online is geplaatst. Er wordt overwogen om een advocaat in te schakelen naar aanleiding van de heimelijke opname.", "Delen!", "", "Coupplegers #HagaLyceum intimideren alleenstaande moeder omdat haar 15-jarige zoon kritiek heeft en het opneemt voor Atasoy \ud83d\ude20", "", "Deze schandalige praktijken moeten onmiddellijk stoppen! pic.twitter.com/n0yISPP44E \u2014 Arnoud van Doorn (@ArnoudvDoorn) 6 december 2020", "Van Doorn", "Oud-medewerker Arnoud van Doorn plaatste de geluidsopname op zijn Twitter. Hij stelt dat de leerlingen het opnemen voor de ontslagen schooldirecteur Soner Atasoy. Drie weken terug oordeelde de rechter dat zijn ontslag terecht was.", "Ba\u00e2doud zegt zich ernstige zorgen te maken over de invloed die Van Doorn nog altijd heeft op de school. Zo stelt de schoolbestuurder dat hij signalen heeft ontvangen dat Van Doorn spreekt met de geschorste leerlingen en ze ophitst. \u201cDe heer van Doorn mag een broodje eten in de buurt, maar hij moet wegblijven van de leerlingen,\u201d zegt de bestuurder.", "Ook betwijfelt Van Doorn of er sprake is van radicalisering bij de twee geschorste leerlingen en of zij wel een bekentenis hebben afgelegd."], "authors": ["Jasper Knegt"], "keywords": ["doorn", "van", "heeft", "leerlingen", "lyceum", "zegt", "het", "zijn", "bekladden", "een", "haga", "dat", "en", "geschorst"], "pubDate": "2020-12-07T17:10:51+01:00", "publicationId": "a3002aeb-6d5a-3894-adcb-0212effbc567"}