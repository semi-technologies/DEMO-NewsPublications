{"id": "9c6f7962-9034-39a7-9b44-b6b13506cdc9", "title": "Fout Onana wordt Ajax fataal, winst tegen Atalanta vereist", "url": "https://www.parool.nl/sport/fout-onana-wordt-ajax-fataal-winst-tegen-atalanta-vereist~b3d522d7/", "summary": "Beeld EPALiverpool is na de zege zeker van een plaats tussen de laatste zestien van de Europese koningsklasse.\nVoor Ajax kwam er op Anfield een einde aan een serie van 17 niet verloren uitwedstrijden in de Champions League, inclusief voorronden.\nEen zeldzame blunder van doelman Andr\u00e9 Onana stelde Curtis Jones in staat de enige treffer van de wedstrijd te maken.\nDe Amsterdammers speelden voorzichtig, uit angst voor een snelle counter van de thuisploeg die loerde op een foutje zoals Davy Klaassen in de openingsfase maakte.\nGelukkig voor de Hilversummer schoot Jones op de paalHeel even gaven beide ploegen elkaar in de openingsfase iets meer ruimte.", "paragraphs": ["Beeld EPA", "Liverpool is na de zege zeker van een plaats tussen de laatste zestien van de Europese koningsklasse. Voor Ajax kwam er op Anfield een einde aan een serie van 17 niet verloren uitwedstrijden in de Champions League, inclusief voorronden.", "Liverpool en Ajax maakten er geen onvergetelijke wedstrijd van. De kampioen van Engeland, geplaagd door blessures, wist dat het aan een punt voldoende had om de achtste finales te bereiken. De bezoekers uit Amsterdam waren net iets te slordig om de goed georganiseerde defensie van de thuisploeg in verlegenheid te brengen. Een zeldzame blunder van doelman Andr\u00e9 Onana stelde Curtis Jones in staat de enige treffer van de wedstrijd te maken.", "Veel afwezigen", "Natuurlijk miste Liverpool met Virgil van Dijk, Thiago, Alex Oxlade-Chamberlain, James Milner, Joe Gomez en Trent Alexander-Arnold een handvol basisspelers. Doelman Alisson Becker haakte ook nog eens af vlak voor de wedstrijd. Trainer J\u00fcrgen Klopp heeft kennelijk het geduld verloren met zijn tweede keeper Adrian. Daarom verdedigde Caoimhin Kelleher het doel van de medekoploper van de Premier League", "De 22-jarige Ierse doelman werd niet echt getest door Ajax. Voor rust hoefde hij zich alleen even te strekken na een afstandsschot van Noussair Mazraoui. Liverpool miste enkele belangrijke spelers. Maar met aanvallers als Mohamed Salah, Sadio Man\u00e9 en Diogo Jota en de van blessures herstelde Jordan Henderson en Jo\u00ebl Matip kon coach Klopp nog een aardige formatie formeren.", "Tadic in de spits", "Ajax startte met Dusan Tadic in de spits, de Brazilianen David Neres en Antony op de flanken en Edson \u00c1lvarez als verdedigende middenvelder. De Amsterdammers speelden voorzichtig, uit angst voor een snelle counter van de thuisploeg die loerde op een foutje zoals Davy Klaassen in de openingsfase maakte. Gelukkig voor de Hilversummer schoot Jones op de paal", "Heel even gaven beide ploegen elkaar in de openingsfase iets meer ruimte. Neres profiteerde bijna maar raakte de paal. Een enorme inschattingsfout van Onana stelde Jones in staan om de score te openen De doelman van Ajax verkeek zich volledig op een voorzet van Neco Williams, waardoor Jones de bal voor het intikken had. Na de openingstreffer bracht Ten Hag zijn aanvallers Zakaria Labyad, Klaas-Kan Huntelaar en Lassina Traor\u00e9. Dat leverde slechts \u00e9\u00e9n grote kans op. Huntelaar slaagde er echter niet in om doelman Kelleher van dichtbij te passeren."], "authors": ["Het Parool"], "keywords": ["vereist", "van", "onana", "fataal", "ajax", "op", "winst", "voor", "met", "jones", "een", "wordt", "en", "te", "atalanta", "doelman", "om", "fout", "tegen"], "pubDate": "2020-12-01T22:55:00+01:00", "publicationId": "a3002aeb-6d5a-3894-adcb-0212effbc567"}