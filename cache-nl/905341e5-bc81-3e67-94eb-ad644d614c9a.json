{"id": "905341e5-bc81-3e67-94eb-ad644d614c9a", "title": "Kim Feenstra kritisch over publiekscampagne vaccinatie: \u2019Voelt als een brainwash\u2019", "url": "https://www.telegraaf.nl/entertainment/1407162062/kim-feenstra-kritisch-over-publiekscampagne-vaccinatie-voelt-als-een-brainwash", "summary": "Volgens Feenstra voelt het \u2019eerder als een brainwash\u2019.\n\u201eWant als je je niet zou willen laten vaccineren?\nJe zou je bijna moeten schamen als je je niet wilt laten vaccineren.\nEr is wel degelijk bescherming, maar het is nog onduidelijk hoelang je precies beschermd bent tegen het coronavirus na vaccinatie.\n\u201eSlechte campagne en hoor van veel mensen dat ze zich ook storen aan deze manier van campagne voeren.", "paragraphs": ["\u2019Het is belangrijk dat zo veel mogelijk mensen zich laten vaccineren. Dat wordt ons ticket naar meer vrijheid\u2019, wordt in de campagne verteld. Kim Feenstra kan zich daar totaal niet in vinden. \u201eWe geven onze vrijheid nu op om het straks weer terug te krijgen of sterker nog, te verdienen? Waar zit de logica?\u201d, vraagt ze zich af.", "Volgens Feenstra voelt het \u2019eerder als een brainwash\u2019. \u201eWant als je je niet zou willen laten vaccineren? Mag je dan straks minder meedoen aan je oude leven voor corona?\u201d", "\u24b8 Instagram Stories", "Het model vraagt zich af waarom in de campagne wordt verteld dat iedereen zich moet laten vaccineren. \u201eTerwijl het vaccin nog geen zekerheid geeft of je daadwerkelijk beschermd bent. Je zou je bijna moeten schamen als je je niet wilt laten vaccineren. Alsof het dan door jou komt dat corona nog steeds leeft, letterlijk en figuurlijk.\u201d", "Feenstra\u2019s bewering dat \u2019het vaccin nog geen zekerheid geeft of je daadwerkelijk beschermd bent\u2019 is niet in lijn met wat het College ter Beoordeling van Geneesmiddelen (CBG) stelt. Er is wel degelijk bescherming, maar het is nog onduidelijk hoelang je precies beschermd bent tegen het coronavirus na vaccinatie. Wel is volgens het CBG duidelijk dat bescherming drie maanden na vaccinatie \u2019nog onverminderd hoog is\u2019.", "Bagger", "Feenstra benadrukt in haar verhaal dat ze niet tegen vaccinaties is. \u201eIk ben wel tegen dit soort indoctrinatie over een vaccin waar zo weinig over bekend is en wat een soort van verheerlijkt lijkt te zijn.\u201d", "\u24b8 Instagram Stories", "Al met al vindt ze de campagne \u2019bagger\u2019. \u201eSlechte campagne en hoor van veel mensen dat ze zich ook storen aan deze manier van campagne voeren. De manier waarop is gewoon KA UU TEE.\u201d Het had volgens haar ook anders gekund. \u201eEr zitten duizenden jongeren en andere creatieve geesten in ons land die nu koos werkloos zijn en graag met u wilde meedenken over een geschikte campagne. Daar zou de bevolking meer aan hebben dan deze bagger op de radio en straks weer een zooitje gare BN\u2019ers die zich laten betalen en lenen om campagne te voeren.\u201d"], "authors": [], "keywords": ["je", "nog", "kritisch", "feenstra", "en", "een", "laten", "brainwash", "dat", "niet", "vaccinatie", "het", "zich", "kim", "als", "campagne", "publiekscampagne", "voelt"], "pubDate": null, "publicationId": "eaaf7e23-4e36-3c2d-bfe0-80f3507a250a"}