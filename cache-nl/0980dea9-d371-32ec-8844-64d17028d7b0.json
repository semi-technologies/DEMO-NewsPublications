{"id": "0980dea9-d371-32ec-8844-64d17028d7b0", "title": "Kogel door de kerk: Australian Open drie weken later van start", "url": "https://www.telegraaf.nl/sport/1618738130/kogel-door-de-kerk-australian-open-drie-weken-later-van-start", "summary": "Vanwege het coronavirus, dat ook in Australi\u00eb huishoudt, is er door de organisatoren en de tennisbond wekenlang overlegd over hoe de organisatie van het toernooi voor mannen en vrouwen aangepakt moet worden.\nIn totaal doen er zeven Nederlanders mee aan het kwalificatietoernooi van het toernooi.\nArantxa Rus is door de absentie van Kiki Bertens (achillespeesblessure) de enige die tot het hoofdtoernooi is toegelaten.\n\u201eOp dit moment is het de wens van de Australian Open die is gecommuniceerd.\nHet tennisseizoen begint op 4 januari met toernooien in het Amerikaanse Delray Beach voor mannen en in Abu Dhabi voor de vrouwen.", "paragraphs": ["Het kwalificatietoernooi zal van 10 tot 13 januari worden gehouden in Doha in Qatar. De tennissers die zich kwalificeren hebben zodoende voldoende tijd om in Melbourne in quarantaine te gaan. Vanwege het coronavirus, dat ook in Australi\u00eb huishoudt, is er door de organisatoren en de tennisbond wekenlang overlegd over hoe de organisatie van het toernooi voor mannen en vrouwen aangepakt moet worden.", "In totaal doen er zeven Nederlanders mee aan het kwalificatietoernooi van het toernooi. Arantxa Rus is door de absentie van Kiki Bertens (achillespeesblessure) de enige die tot het hoofdtoernooi is toegelaten.", "Uitstel naar 8 februari heeft ook gevolgen voor het ABN AMRO World Tennis Tournament in Rotterdam, dat van 6 tot en met 14 februari op de kalender staat. \u201eOp dit moment is het de wens van de Australian Open die is gecommuniceerd. Vanuit de ATP (de toernooien \u00e9n de spelers) is hier nog geen definitieve reactie op gegeven. We willen daar niet op vooruit lopen, maar gaan ervan uit dat we tot een goede oplossing komen\u201d, aldus toernooidirecteur Richard Krajicek begin december.", "Het tennisseizoen begint op 4 januari met toernooien in het Amerikaanse Delray Beach voor mannen en in Abu Dhabi voor de vrouwen."], "authors": [], "keywords": ["van", "weken", "later", "die", "dat", "vrouwen", "toernooien", "open", "kerk", "het", "australian", "en", "kogel", "drie", "tot", "op", "voor", "start", "door"], "pubDate": null, "publicationId": "eaaf7e23-4e36-3c2d-bfe0-80f3507a250a"}