{"id": "a5ac781f-bbd9-3370-b2d7-ea3ddc90fc3f", "title": "Stadsdichtersgilde schrijft tien nieuwe gedichten over Utrecht in 2020", "url": "https://nu.nl/utrecht/6100664/stadsdichtersgilde-schrijft-tien-nieuwe-gedichten-over-utrecht-in-2020.html", "summary": "Het Utrechtse Stadsdichtersgilde heeft tien nieuwe gedichten over belangrijke gebeurtenissen in Utrecht in 2020 geschreven.\nDe gedichten zijn samengebracht in een digitaal bundeltje met de titel Er is een stilte die anders is dan stilte was.\nDe gedichten zijn voor iedereen gratis online te lezen via de website van het Stadsdichtersgilde.\nOndanks dat veel plannen vanwege het coronavirus niet door konden gaan, hebben de dichters in 2020 geschreven voor de VersVrijheid-krant.\nDeze werd in mei 2020 door de stad verspreid, met po\u00ebzie over 75 jaar vrijheid in Utrecht.", "paragraphs": ["Het Utrechtse Stadsdichtersgilde heeft tien nieuwe gedichten over belangrijke gebeurtenissen in Utrecht in 2020 geschreven. De gedichten zijn samengebracht in een digitaal bundeltje met de titel Er is een stilte die anders is dan stilte was.", "De stadsdichters lieten zich inspireren door uiteenlopende gebeurtenissen. Het aantreden van burgemeester Sharon Dijksma en de singel die weer rond is, waren een aantal van deze gebeurtenissen.", "De gedichten zijn voor iedereen gratis online te lezen via de website van het Stadsdichtersgilde. Het dichtbundeltje sluit aan op het video-jaaroverzicht van de gemeente Utrecht. De gedichten vormen een aanvulling op de 'offici\u00eble' stadsgedichten die dit jaar al door de dichtersgroep werden geschreven.", "Ondanks dat veel plannen vanwege het coronavirus niet door konden gaan, hebben de dichters in 2020 geschreven voor de VersVrijheid-krant. Deze werd in mei 2020 door de stad verspreid, met po\u00ebzie over 75 jaar vrijheid in Utrecht."], "authors": ["Door"], "keywords": ["zijn", "van", "2020", "het", "voor", "nieuwe", "gedichten", "een", "tien", "stadsdichtersgilde", "schrijft", "door", "utrecht", "die"], "pubDate": null, "publicationId": "4d7a0f80-7953-388c-9af8-e7a437b5632e"}