{"id": "ba851d58-cc67-3ed0-8184-6c6c2ef2ef32", "title": "Olijke Sigmund steelt het hart van de jury", "url": "https://volkskrant.nl/cultuur-media/olijke-sigmund-steelt-het-hart-van-de-jury~b2c7431a/", "summary": "Het is een Sigmund zoals we die maar zelden zien: met een vrolijke lach en een vriendelijke blik.\nMet deze Sigmund in acryl won Marij Hoogland (31) de Grote Sigmund Portretwedstrijd, die werd uitgeschreven ter gelegenheid van het uitkomen van het dertigste album over Nederlands bekendste (strip-)psychiater.\nDe jury van de wedstrijd stond onder leiding van de geestelijke vader van Sigmund, Peter de Wit.\nOok variaties op beroemde kunstwerken passeerden de revue, zoals De slaapkamer van Van Gogh en De Schreeuw van Munch.\u2019Over de winnende Sigmund van Hoogland zegt De Wit namens de jury: \u2018Deze Sigmund tegen een groene achtergrond kijkt je vol vertrouwen aan.\nDe tweede prijs is gedeeld: een tekening van Claudie de Cleen en een van Martyn F. Overweel.", "paragraphs": ["Eerste prijs, Marij Hoogland (31).", "Het is een Sigmund zoals we die maar zelden zien: met een vrolijke lach en een vriendelijke blik. Met deze Sigmund in acryl won Marij Hoogland (31) de Grote Sigmund Portretwedstrijd, die werd uitgeschreven ter gelegenheid van het uitkomen van het dertigste album over Nederlands bekendste (strip-)psychiater. Lezers werd gevraagd om een eigen artistieke interpretatie en zo geschiedde: meer dan tweehonderd Sigmundliefhebbers sloegen aan het schilderen, tekenen en boetseren.", "De jury van de wedstrijd stond onder leiding van de geestelijke vader van Sigmund, Peter de Wit. \u2018Het beoordelen van de ruim 220 inzendingen was een feest', zegt de tekenaar. \u2018De Sigmundlezers hebben enorm hun best gedaan en onze stoutste verwachtingen overtroffen. Hun visie op de Volkskrant-therapeut was vaak verrassend.\u2019", "Vijfde prijs, Karin Weemers.", "Vrijwel alle denkbare technieken zijn gebruikt, zegt De Wit. \u2018Naast olieverf, pen en Oost-Indische inkt en aquarel zagen we ook een linoleumsnede, glas in lood, klei, sloophout, fotocollage, borduurwerk, karton, figuurzaagkunst en computerart voorbijkomen. Ook variaties op beroemde kunstwerken passeerden de revue, zoals De slaapkamer van Van Gogh en De Schreeuw van Munch.\u2019", "Over de winnende Sigmund van Hoogland zegt De Wit namens de jury: \u2018Deze Sigmund tegen een groene achtergrond kijkt je vol vertrouwen aan. Het is heel lekker geschilderd, professioneel ook. Ik word heel vrolijk van \u2019m omdat hij zijn hoofd een beetje schuin houdt. Het geeft hem meteen een olijke blik. Een schilderij waar je een leven lang vrolijk van wordt, wie wil dat nou niet?\u2019 Hoogland krijgt een originele Sigmund. De tweede prijs is gedeeld: een tekening van Claudie de Cleen en een van Martyn F. Overweel.", "Tweede prijs, Heleen Croonen (44).", "Te cynisch", "Voordat Sigmund vast onderdeel werd van deze krant was hij in 1993 al te vinden in de Belgische krant Het laatste nieuws, onder de naam Mijnheerke Psy. Helaas, of gelukkig, vond dit nieuwsblad Meneer Psy te cynisch en stuurde hem de laan uit. Enkele maanden later werd hij verwelkomd bij de Volkskrant en sindsdien is Sigmund uitgegroeid tot Nederlands bekendste zielenknijper, waar hij aan cynisme zeker niet heeft ingeboet.", "Vierde prijs, Wendy Kiel (45).", "Tweede prijs, Marisa Stoffers (51)."], "authors": ["Anne Oevermans"], "keywords": ["van", "zegt", "hoogland", "het", "steelt", "hij", "jury", "sigmund", "olijke", "hart", "prijs", "een", "werd", "en"], "pubDate": "2020-12-01T18:55:57+01:00", "publicationId": "1a359314-37ee-33a8-8de7-301d3eb2ed28"}