{"id": "180f7a21-f224-389b-a85b-c07550811898", "title": "Nederland knalt het nieuwe jaar in ondanks vuurwerkverbod", "url": "https://www.parool.nl/nederland/nederland-knalt-het-nieuwe-jaar-in-ondanks-vuurwerkverbod~b49b5428/", "summary": "Beeld ANPVanuit meerdere plaatsen in het land kwamen berichten van vuurwerk dat \u201cniet onderdoet voor andere jaren\u201d.\nIn Breda klonk ook veel geknal, er was daar nauwelijks siervuurwerk te zien.\n\u2018Helemaal los\u2019Uit Den Bosch komen berichten over veel vuurwerk en om 00.00 uur ging het in Doetinchem ook \u201cecht helemaal los\u201d.\nIn Baarn werd veel vuurwerk afgestoken.\nRuim voor middernacht was in plaatsen door heel Nederland al sprake van vuurwerkoverlast en onrust door groepen mensen die samenkomen en vuurwerk afsteken.", "paragraphs": ["Een familie in Geldrop steekt vuurwerk af tijdens oudejaarsavond op anderhalve meter afstand. Beeld ANP", "Vanuit meerdere plaatsen in het land kwamen berichten van vuurwerk dat \u201cniet onderdoet voor andere jaren\u201d. In Breda klonk ook veel geknal, er was daar nauwelijks siervuurwerk te zien. In Amsterdam en Oostzaan was vooral veel mooi siervuurwerk, en in Rotterdam-Noord klonken flinke, stevige knallers.", "In Rotterdam proosten mensen met sterretjes bij de Erasmusbrug, die dit jaar niet zoals gewoonlijk is verlicht door een vuurwerkspektakel. Beeld ANP", "In Rotterdam-Alexander ging op enig moment siervuurwerk de lucht in en ook in Utrecht werd flink geknald. Wel werd daar beduidend minder vuurwerk afgestoken dan andere jaren, zo leek het. Wel klonken er, vooral vroeger op de avond, in diverse wijken enorme knallen van illegale \u2018bommen\u2019. De Domstad ontkwam deze jaarwisseling niet aan de \u2018traditionele\u2019 autobranden. Meerdere wagens gingen in vlammen op. Buurtvaders liepen door de stad om dit en andere onrusten te helpen voorkomen.", "\u2018Helemaal los\u2019", "Uit Den Bosch komen berichten over veel vuurwerk en om 00.00 uur ging het in Doetinchem ook \u201cecht helemaal los\u201d. In Baarn werd veel vuurwerk afgestoken. Ook vanuit Dronten, het platteland in de Betuwe, Waddinxveen en meerdere plaatsen in Friesland worden meldingen gedaan van flink geknal. In Schiedam werd om middernacht heel wat knalvuurwerk aangestoken. En ook was er wel siervuurwerk in de lucht te zien.", "Ruim voor middernacht was in plaatsen door heel Nederland al sprake van vuurwerkoverlast en onrust door groepen mensen die samenkomen en vuurwerk afsteken. Ook worden op veel plekken auto\u2019s, banden en andere dingen in de brand gestoken.", "Het lijkt er overigens wel op dat men minder langdurig vuurwerk afsteekt dan andere jaren. Vanuit veel plaatsen komen overigens berichten dat het rond 00.30 uur weer rustiger was."], "authors": ["Het Parool"], "keywords": ["veel", "vuurwerk", "van", "jaar", "en", "nieuwe", "andere", "knalt", "vuurwerkverbod", "op", "nederland", "ondanks", "het", "ook", "werd", "wel"], "pubDate": "2020-12-31T23:57:20Z", "publicationId": "a3002aeb-6d5a-3894-adcb-0212effbc567"}