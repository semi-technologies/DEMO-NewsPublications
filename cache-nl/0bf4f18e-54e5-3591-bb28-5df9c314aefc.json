{"id": "0bf4f18e-54e5-3591-bb28-5df9c314aefc", "title": "Studenten voeren op dak VU actie tegen leenstelsel: \u2018We zijn Sinterklaas niet\u2019", "url": "https://www.parool.nl/amsterdam/studenten-voeren-op-dak-vu-actie-tegen-leenstelsel-we-zijn-sinterklaas-niet~b616a9d7/", "summary": "Beeld Emma van der Sloot\u201cAfgelopen decennia zijn studenten en de onderwijsbegroting gezien en gebruikt als Sinterklaas,\u201d zegt SRVU-voorzitter Pieter van Rossum (24).\n\u201cEr is constant op bezuinigd.\u201dMet de actie willen de studentenorganisaties aandacht vragen voor afschaffing van de basisbeurs, voor veel studenten een pijnpunt.\nHet huidige systeem maakt dit onmogelijk.\u201dCompensatieNaast aandacht vragen voor afschaffing van het huidige leenstelsel, is de tweede wens van de organisatie compensatie voor studenten \u2018die nu enorm in het rood staan\u2019.\nVan Rossum: \u201cDaarnaast willen we \u00e9xtra geld: om de basisbeurs tot stand te laten komen, moet niet worden bezuinigd op andere onderdelen van het onderwijs.\n\u201cDe overheid moet het belang van onderwijs onderkennen,\u201d aldus Van Rossum.", "paragraphs": ["Beeld Emma van der Sloot", "\u201cAfgelopen decennia zijn studenten en de onderwijsbegroting gezien en gebruikt als Sinterklaas,\u201d zegt SRVU-voorzitter Pieter van Rossum (24). \u201cEr is constant op bezuinigd.\u201d", "Met de actie willen de studentenorganisaties aandacht vragen voor afschaffing van de basisbeurs, voor veel studenten een pijnpunt. \u201cWij vinden dat iedere student de mogelijkheid moet hebben om af te studeren zonder schuld. Het huidige systeem maakt dit onmogelijk.\u201d", "Compensatie", "Naast aandacht vragen voor afschaffing van het huidige leenstelsel, is de tweede wens van de organisatie compensatie voor studenten \u2018die nu enorm in het rood staan\u2019. Van Rossum: \u201cDaarnaast willen we \u00e9xtra geld: om de basisbeurs tot stand te laten komen, moet niet worden bezuinigd op andere onderdelen van het onderwijs. Dat betreft de derde wens op de banner: behoud van onderwijskwaliteit.\u201d", "Studenten konden afgelopen week online een \u2018wensenlijstje\u2019 voor de Sint invullen. \u2018Een stuk of honderd\u2019 gaven daar gehoor aan. De ingevulde wensen werden zaterdagochtend door de organisatie met een megafoon gedeeld. Ze willen onder meer schuldenvrij kunnen studeren, lagere huurprijzen, de financi\u00eble mogelijkheid om te kunnen doorstuderen en duidelijkheid over de gevolgen van een studieschuld, die ook te begrijpen zijn voor 17- en 18-jarigen.", "De sinterklaasactie is onderdeel van de #NietMijnSchuld-campagne van de Landelijke Studentenvakbond (LSVb) en FNV Young & United. \u201cDe overheid moet het belang van onderwijs onderkennen,\u201d aldus Van Rossum. \u201cEn daar ook naar handelen.\u201d"], "authors": ["Jari Goedegebuure"], "keywords": ["leenstelsel", "van", "studenten", "voeren", "het", "op", "vu", "sinterklaas", "zijn", "voor", "rossum", "willen", "niet", "een", "en", "dak", "te", "tegen"], "pubDate": "2020-12-05T12:02:00+01:00", "publicationId": "a3002aeb-6d5a-3894-adcb-0212effbc567"}