{"id": "6c92791e-e7d5-3572-b7b1-fdcd6ff176f7", "title": "Bakkerij Cornelis viert jubileum met een glossy", "url": "https://www.parool.nl/ps/bakkerij-cornelis-viert-jubileum-met-een-glossy~b6e50859/", "summary": "Ik kwam \u2018het zoontje van de baas\u2019 tegen, om het maar simpel te zeggen.\nWe zijn al 24 jaar samen.\u201dIn de glossy komt alles over de bakkerij aan bod, waaronder een top tien van producten.\nMensen maken ook vaak een stop voor ons saucijzenbroodje of een hand\u00adgemaakte kroket.\u201dDe yogataart staat niet in het lijstje?\nHij loopt goed, maar het is niet ons best verkochte taartje.\u201dEen bijzondere aankondiging in de glossy: jullie gaan ook vegan bakken.\nAls we een vegan saucijzenbroodje gaan verkopen, moet dat ook een goed saucijzenbroodje zijn.", "paragraphs": ["Beeld Het Parool", "U runt de bakkerij samen met uw man Stephan, zoon van de oprichter. In diezelfde bakkerij hebben jullie elkaar ontmoet.", "\u201cIk werkte op zaterdagen en Stephan toen ook nog, want we studeerden allebei. Ik kwam \u2018het zoontje van de baas\u2019 tegen, om het maar simpel te zeggen. We zijn al 24 jaar samen.\u201d", "In de glossy komt alles over de bakkerij aan bod, waaronder een top tien van producten. Op nummer \u00e9\u00e9n: de chocoladetruffeltaart.", "\u201cDie gaat zeker goed, maar veel van onze hardlopers gaan gelijk op. Mensen maken ook vaak een stop voor ons saucijzenbroodje of een hand\u00adgemaakte kroket.\u201d", "De yogataart staat niet in het lijstje?", "\u201cDaarover hebben we een apart artikel gemaakt. Het taartje \u2013 gemaakt van magere yoghurt \u2013 is tenslotte een product dat alleen wij verkopen. Mijn schoonvader heeft het bedacht. In de glossy staat een advertentie uit 1977 met \u2018Yoga Taart, lekker slank!\u2019. Hij loopt goed, maar het is niet ons best verkochte taartje.\u201d", "Een bijzondere aankondiging in de glossy: jullie gaan ook vegan bakken.", "\u201cDaar hebben we bijna zes maanden aan gewerkt. Als we een vegan saucijzenbroodje gaan verkopen, moet dat ook een goed saucijzenbroodje zijn. We hebben nog meer vegan producten ontwikkeld, zoals tompoucen en bonbons.\u201d", "U heeft vast genoeg taart gezien voor drie mensenlevens.", "\u201cIn de winkel hoor ik klanten vaak zeggen dat ze hier niet zouden kunnen werken; dan zouden ze dichtgroeien. Maar het is vooral veel proefwerk. Of de speculaas dit jaar weer net zo goed is bijvoorbeeld. Ik werk niet elke dag een gebakje weg, al zou dat geen straf zijn.\u201d"], "authors": ["Noor Lagendijk"], "keywords": ["cornelis", "van", "goed", "glossy", "jubileum", "het", "maar", "met", "zijn", "viert", "een", "ook", "niet", "dat", "bakkerij", "hebben"], "pubDate": "2020-11-23T08:47:05+01:00", "publicationId": "a3002aeb-6d5a-3894-adcb-0212effbc567"}