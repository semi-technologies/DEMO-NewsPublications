{"id": "1b866fee-e3f9-37ef-acac-ee435cc97326", "title": "Het weerbericht voor woensdag: koud en overwegend droog", "url": "https://volkskrant.nl/nieuws-achtergrond/het-weerbericht-voor-woensdag-koud-en-overwegend-droog~b6b87274/", "summary": "Normaliter wordt het in de \u00admiddag 6 of 7 graden en ligt de \u00adtemperatuur in de nacht net iets \u00adboven het vriespunt.\nWoensdag wordt het amper 5 graden.\nDoordat er weinig wind staat, blijven de wolken lang hangen, in het oosten van het land waarschijnlijk de hele dag.\nHet blijft wel droog, alleen in het westen van het land kan een enkele bui vallen.\nDonderdag is de lucht iets minder vochtig, daardoor kan het weerbeeld in sommige delen van het land vriendelijk ogen, met nu en dan zonneschijn, maar wolken bepalen het weerbeeld.", "paragraphs": ["Sinds 5 december is het in ons land kouder dan gemiddeld. Normaliter wordt het in de \u00admiddag 6 of 7 graden en ligt de \u00adtemperatuur in de nacht net iets \u00adboven het vriespunt. Woensdag wordt het amper 5 graden. Op sommige plaatsen begint de dag met dichte mist. Doordat er weinig wind staat, blijven de wolken lang hangen, in het oosten van het land waarschijnlijk de hele dag. Het blijft wel droog, alleen in het westen van het land kan een enkele bui vallen. De wind komt later op de dag uit het zuiden en neemt in de westelijke provincies toe naar matig, windkracht 3 of 4.", "Donderdag is de lucht iets minder vochtig, daardoor kan het weerbeeld in sommige delen van het land vriendelijk ogen, met nu en dan zonneschijn, maar wolken bepalen het weerbeeld. Aan de temperatuur \u00adverandert weinig; na een koude start wordt het maximaal 4 graden.", "Vrijdag voert een matige tot vrij krachtige zuidelijke wind veel \u00adbewolking aan. Later op de dag is de kans op neerslag groot. Door de \u00adstevige wind is het waterkoud.", "In het weekend keert de rust in de atmosfeer terug. De wind draait \u00adgeleidelijk naar zuidwest, daardoor verdwijnt de kans op vorst en stijgt het kwik op veel plaatsen naar gemiddelde waarden."], "authors": ["Diana Woei"], "keywords": ["weerbericht", "van", "koud", "het", "op", "overwegend", "wind", "dag", "naar", "droog", "woensdag", "een", "wordt", "en", "land", "voor"], "pubDate": "2020-12-09T00:00:46+01:00", "publicationId": "1a359314-37ee-33a8-8de7-301d3eb2ed28"}