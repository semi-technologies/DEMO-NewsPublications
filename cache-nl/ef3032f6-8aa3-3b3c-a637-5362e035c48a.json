{"id": "ef3032f6-8aa3-3b3c-a637-5362e035c48a", "title": "Hanin (18) ontvluchtte de oorlog in Syri\u00eb, en zingt nu de sterren van de hemel in Nederland", "url": "https://www.rtlnieuws.nl/nieuws/nederland/artikel/5204069/hanin-18-ontvluchtte-de-oorlog-syrie-en-zingt-nu-de-sterren-van-de", "summary": "Ze zoekt even, was het hier in deze vleugel nou naar links, of naar rechts?\n\"Sorry, het is even wennen.\"\nEn, als we binnenkomen in het tweekamerappartement waar ze met haar vader, moeder en zus woont: \"Sorry, het is hier een beetje krap, en je moet op bed zitten.\"\n'Ik lach veel weg'Hanins vader zet Arabische koffie (sterke smaak, zoet en bitter tegelijk), haar zus veegt de tafel schoon en haar moeder herschikt de zitplekken op de bedden.\n\"Ja, ik weet het, ik lach veel weg\", vertelt ze.", "paragraphs": ["Datzelfde meisje loopt nu met snelle tred door de gangen van het asielzoekerscentrum in Utrecht. Hanin al Kadamani heet ze. Ze draagt hippe witte gympies, haar voetstappen echo\u00ebn omdat de hal verder leeg is, haar rode nepbontjas steekt fel af tegen de witte muren. Ze zoekt even, was het hier in deze vleugel nou naar links, of naar rechts?", "\"Ik woon hier pas een week\", zegt ze. \"Sorry, het is even wennen.\"", "Het zal, zo zal later blijken, niet de enige keer zijn dat Hanin zich verontschuldigt. \"Sorry, ik moet even zoeken naar dat Nederlandse woord.\" En, als we binnenkomen in het tweekamerappartement waar ze met haar vader, moeder en zus woont: \"Sorry, het is hier een beetje krap, en je moet op bed zitten.\"", "'Ik lach veel weg'", "Hanins vader zet Arabische koffie (sterke smaak, zoet en bitter tegelijk), haar zus veegt de tafel schoon en haar moeder herschikt de zitplekken op de bedden. De afzuigkap van het keukentje wordt uitgezet zodat we elkaar kunnen horen. Want Hanin heeft een verhaal te vertellen. Een lang verhaal. Vol omzwervingen, onzekerheid, en ook wel angst \u2013 al lacht ze er veel bij. \"Ja, ik weet het, ik lach veel weg\", vertelt ze."], "authors": [], "keywords": ["ik", "syri\u00eb", "zingt", "hier", "sterren", "naar", "ze", "nederland", "haar", "veel", "van", "ontvluchtte", "en", "een", "hanin", "sorry", "oorlog", "nu", "hemel", "het"], "pubDate": "2020-12-20T07:56:28Z", "publicationId": "ce2257c9-a2d2-3c8b-975a-6872cbf4036a"}