{"id": "4f5e002a-f80d-3982-bc1c-51d3250eee75", "title": "\u2018Pilluralli\u2019: socializen op zijn Fins", "url": "https://www.volkskrant.nl/kijkverder/v/2020/pilluralli-socializen-op-zijn-fins~v418349/", "summary": "Dag in dag uit komen die samen op dezelfde parkeerplaatsen.\nEen van de jongens zei: \u2018Nee.\nWe kennen alleen elkaars auto\u2019s.\u2019Arctic drifting, doopte Puikkonen zijn fotoserie over \u2018socializen op zijn Fins\u2019 in een Mercedes 190 uit 1989, een Nissan Bluebird uit 1990 of Audi 100 uit 1991.\nDeze fotograaf woont tegenwoordig in Amsterdam, maar groeide zelf op in een gei\u0308soleerde nederzetting in het land waar het de helft van het jaar donker is en de helft van het jaar licht.\nSociaal contact vanuit oude opgevoerde auto\u2019s past even goed bij Finse jongeren als een avondje naar de opera bij Italiaanse, weet hij.", "paragraphs": ["Fotograaf Jussi Puikkonen legde in afgelegen Finse stadjes jongeren vast in opgevoerde auto\u2019s. Dag in dag uit komen die samen op dezelfde parkeerplaatsen. \u2018Dan kennen jullie elkaar dus goed?\u2019, vroeg Puikkonen. Een van de jongens zei: \u2018Nee. We kennen alleen elkaars auto\u2019s.\u2019", "Arctic drifting, doopte Puikkonen zijn fotoserie over \u2018socializen op zijn Fins\u2019 in een Mercedes 190 uit 1989, een Nissan Bluebird uit 1990 of Audi 100 uit 1991. Deze fotograaf woont tegenwoordig in Amsterdam, maar groeide zelf op in een gei\u0308soleerde nederzetting in het land waar het de helft van het jaar donker is en de helft van het jaar licht. Sociaal contact vanuit oude opgevoerde auto\u2019s past even goed bij Finse jongeren als een avondje naar de opera bij Italiaanse, weet hij. In een auto zit je beschut en in een auto hoef je niet te praten."], "authors": ["December"], "keywords": ["zijn", "van", "kennen", "puikkonen", "fins", "uit", "een", "opgevoerde", "socializen", "jongeren", "op", "pilluralli", "het"], "pubDate": null, "publicationId": "1a359314-37ee-33a8-8de7-301d3eb2ed28"}