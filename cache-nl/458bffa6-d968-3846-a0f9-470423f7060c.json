{"id": "458bffa6-d968-3846-a0f9-470423f7060c", "title": "\u2018Deal EU en VK gaat verder dan handelsakkoord met Canada\u2019", "url": "https://www.parool.nl/wereld/deal-eu-en-vk-gaat-verder-dan-handelsakkoord-met-canada~b9e31361/", "summary": "Beeld EPADat meldt de BBC die zegt te beschikken over de volledige tekst van het akkoord dat Groot-Brittanni\u00eb en de EU donderdag sloten.\nDe pagina\u2019s met juridische tekst bepalen ieder aspect van de handel tussen de Britten en de EU.\nBijlageDe Britse premier Boris Johnson had donderdag de last-minute overeenkomst omschreven als een \u2018jumbo\u2019 vrijhandelsovereenkomst in de trant van die tussen de EU en Canada.\nDe BBC bericht dat op het eerste gezicht de volledige post-brexit-deal verder lijkt te gaan dan een deal in \u2018Canadese stijl\u2019.\nDe EU had getracht alleen tariefvrije toegang te bieden aan Britse auto\u2019s die voornamelijk met Europese onderdelen zijn gemaakt.", "paragraphs": ["De Britse premier Boris Johnson. Beeld EPA", "Dat meldt de BBC die zegt te beschikken over de volledige tekst van het akkoord dat Groot-Brittanni\u00eb en de EU donderdag sloten.", "Het document beslaat 1246 pagina\u2019s waarvan ongeveer 800 bladzijdes aan bijlagen en voetnoten, aldus de BBC. De pagina\u2019s met juridische tekst bepalen ieder aspect van de handel tussen de Britten en de EU.", "Bijlage", "De Britse premier Boris Johnson had donderdag de last-minute overeenkomst omschreven als een \u2018jumbo\u2019 vrijhandelsovereenkomst in de trant van die tussen de EU en Canada. De BBC bericht dat op het eerste gezicht de volledige post-brexit-deal verder lijkt te gaan dan een deal in \u2018Canadese stijl\u2019.", "Een bijlage onthult een laat compromis over elektrische auto\u2019s, aldus de Britse omroep. De EU had getracht alleen tariefvrije toegang te bieden aan Britse auto\u2019s die voornamelijk met Europese onderdelen zijn gemaakt. Dat zal nu over zes jaar worden gefaseerd, maar is minder genereus dan het VK had gevraagd, stelt de BBC.", "Er is een duidelijke toezegging om de normen op het gebied van het milieu, de rechten van werknemers en de klimaatverandering niet te verlagen ten opzichte van de huidige normen en mechanismen om deze te handhaven, meldde de BBC. Maar er is ook een wederzijds recht om de overeenkomst \u2018opnieuw in evenwicht te brengen\u2019 als er in de toekomst \u2018aanzienlijke verschillen\u2019 zijn die \u2018de handel kunnen be\u00efnvloeden\u2019.", "In het akkoord staat dat bedrijven in geval van natuurrampen financieel ondersteund mogen worden. Daarmee blijft het huidige omvangrijke steunpakket van de EU voor luchtvaart, ruimtevaart, klimaatverandering en elektrische auto\u2019s, dat is vrijgemaakt vanwege de coronacrisis, in tact."], "authors": [], "keywords": ["canada", "gaat", "verder", "van", "bbc", "dan", "eu", "handelsakkoord", "en", "met", "een", "britse", "vk", "te", "het", "dat", "die", "deal"], "pubDate": "2020-12-26T08:25:23Z", "publicationId": "a3002aeb-6d5a-3894-adcb-0212effbc567"}