{"id": "a6b3b8d3-5716-31da-b68b-f9c5b9ff5fda", "title": "Man doodgeschoten in Vlaardingen, verdachte verwond door politie", "url": "https://nu.nl/binnenland/6097185/man-doodgeschoten-in-vlaardingen-verdachte-verwond-door-politie.html", "summary": "Een man in Vlaardingen is woensdagavond aan zijn verwondingen overleden na een schietincident.\nToen agenten een verdachte wilden aanhouden, probeerde hij te vluchten en zag de politie zich genoodzaakt om gericht te schieten.\nAgenten reageerden op meerdere meldingen van bewoners in de Patrimoniumdwarsstraat in Vlaardingen; er zou een man gewond zijn geraakt bij een nog onbekend incident op straat.\nToen de politie ter plaatse kwam, werd op straat een man met een schotwond aangetroffen.\nIn de directe omgeving van het plaats delict zagen agenten een man die aan dit signalement voldeed.", "paragraphs": ["Een man in Vlaardingen is woensdagavond aan zijn verwondingen overleden na een schietincident. Toen agenten een verdachte wilden aanhouden, probeerde hij te vluchten en zag de politie zich genoodzaakt om gericht te schieten. Deze verdachte is gewond naar het ziekenhuis gebracht. De aanleiding van het incident is nog onbekend.", "Agenten reageerden op meerdere meldingen van bewoners in de Patrimoniumdwarsstraat in Vlaardingen; er zou een man gewond zijn geraakt bij een nog onbekend incident op straat.", "Toen de politie ter plaatse kwam, werd op straat een man met een schotwond aangetroffen. Pogingen om de man te reanimeren mochten niet baten. Hij overleed ter plaatse.", "Getuigen hadden een signalement aan de politie afgegeven. In de directe omgeving van het plaats delict zagen agenten een man die aan dit signalement voldeed. De man sloeg op de vlucht toen de politie hem wilde aanhouden. Een waarschuwingsschot hielp niet, waarna de politie besloot gericht te schieten. De betrokken agenten hebben eerste hulp verleend, waarna de man naar het ziekenhuis is gebracht.", "De straat is afgesloten voor onderzoek. De identiteit van zowel het slachtoffer als de verdachte is nog onbekend. De Rijksrecherche onderzoekt of de politie correct heeft gehandeld bij het incident."], "authors": ["Door"], "keywords": ["van", "nog", "een", "het", "verwond", "doodgeschoten", "te", "incident", "politie", "vlaardingen", "op", "man", "verdachte", "door"], "pubDate": null, "publicationId": "4d7a0f80-7953-388c-9af8-e7a437b5632e"}