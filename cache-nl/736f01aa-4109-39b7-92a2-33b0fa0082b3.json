{"id": "736f01aa-4109-39b7-92a2-33b0fa0082b3", "title": "Aan de botox door thuiswerken: 'Ik kan mijn eigen kop niet meer zien'", "url": "https://www.rtlnieuws.nl/nieuws/nederland/artikel/5192905/aan-de-botox-door-thuiswerken-ik-kan-mijn-eigen-kop-niet-meer-zien", "summary": "De 53-jarige Annette (hele naam is bekend bij de redactie) werkt al maanden thuis vanwege corona en zit veel in online meetings.\n\"Ik vond dat ik een negatieve uitstraling had terwijl ik met mijn collega's aan het praten was en dat terwijl ik juist een heel optimistisch mens ben.\"\n\"Die negatieve uitstraling kwam volgens mijn arts door een frons in mijn voorhoofd en hangende mondhoeken.\nVooral die slappe kaak vond ik heel erg.\"\n\"De mondhoeken en frons in mijn gezicht zijn met botox behandeld en mijn jukbeenderen met fillers.", "paragraphs": ["De 53-jarige Annette (hele naam is bekend bij de redactie) werkt al maanden thuis vanwege corona en zit veel in online meetings. Toegegeven; dan zit je al snel de hele tijd naar jezelf te staren.", "\"En nee, dan werd ik niet blij\", zegt Annette. \"Ik vond dat ik een negatieve uitstraling had terwijl ik met mijn collega's aan het praten was en dat terwijl ik juist een heel optimistisch mens ben.\"", "Beste versie van mezelf", "Annette wilde iets met dat nare gevoel doen. \"Ik wil de beste versie van mezelf.\" Ze klopte aan bij cosmetisch arts Olga Liplavk van de Mozart Kliniek in Bussum. \"Die negatieve uitstraling kwam volgens mijn arts door een frons in mijn voorhoofd en hangende mondhoeken. Vooral die slappe kaak vond ik heel erg.\"", "Annette kreeg botox en fillers. \"De mondhoeken en frons in mijn gezicht zijn met botox behandeld en mijn jukbeenderen met fillers. Ik kreeg weer een open en uitgerust gezicht. Dolblij, ben ik er mee. Het is het geld waard.\""], "authors": [], "keywords": ["van", "thuiswerken", "zit", "eigen", "zien", "meer", "met", "het", "ik", "vond", "kan", "mijn", "niet", "en", "een", "dat", "kop", "door"], "pubDate": "2020-10-27T16:04:02+01:00", "publicationId": "ce2257c9-a2d2-3c8b-975a-6872cbf4036a"}