{"id": "35ff1a7e-4f1d-3bdd-b245-486d16bbb64c", "title": "Zwarte katten wachten langer op adoptie", "url": "https://www.parool.nl/ps/zwarte-katten-wachten-langer-op-adoptie~baaa1722/", "summary": "Opvallend dat de Staatsloterij, met een vis in het logo, het opneemt voor zwarte katten.\n\u201cHa, ja, maar ze hebben in het verleden ook iets met een egeltje gedaan, en met een \u00fcber-schattig hondje.\u201dEen campagne om te kiezen voor een zwarte kat, is zoiets nodig?\n\u201cIk heb door de jaren heen gezien dat zwarte en zwart-witte katten wat \u00adlanger blijven zitten dan vrolijk gekleurde rode of \u2018gezellige\u2019 lappenkatten: zwarte katten vanwege het bijgeloof, zwart-witte omdat ze wat gewoontjes worden gevonden.\nMaar er zijn uitzonderingen hoor, mensen die juist op zwarte katten vallen.\u201dZit u met een scheepslading zwarte katten in uw maag?\nWe hebben op dit moment twee vrouwelijke \u00adkittens, Neuf en Nicky, en een wat oudere kater, Boefje.\u201dZijn ze echt de winkeldochters?", "paragraphs": ["Opvallend dat de Staatsloterij, met een vis in het logo, het opneemt voor zwarte katten.", "\u201cHa, ja, maar ze hebben in het verleden ook iets met een egeltje gedaan, en met een \u00fcber-schattig hondje.\u201d", "Een campagne om te kiezen voor een zwarte kat, is zoiets nodig?", "\u201cIk heb door de jaren heen gezien dat zwarte en zwart-witte katten wat \u00adlanger blijven zitten dan vrolijk gekleurde rode of \u2018gezellige\u2019 lappenkatten: zwarte katten vanwege het bijgeloof, zwart-witte omdat ze wat gewoontjes worden gevonden. Maar er zijn uitzonderingen hoor, mensen die juist op zwarte katten vallen.\u201d", "Zit u met een scheepslading zwarte katten in uw maag?", "\u201cWij hebben een heel actief adoptiebeleid, dus het valt mee. We hebben op dit moment twee vrouwelijke \u00adkittens, Neuf en Nicky, en een wat oudere kater, Boefje.\u201d", "Zijn ze echt de winkeldochters?", "\u201cNee, dat zijn de katten die chronisch onzindelijk zijn. Die kun je adopteren door middel van een donatie voor hun extra zorg en medicijnen, en dan blijven ze gewoon hier bij ons.\u201d", "Bent u het afgelopen halfjaar ook overspoeld door aanvragen? Er schijnt een adoptiehausse aan de gang te zijn.", "\u201cWe hebben heel veel aanvragen voor honden en katten gekregen, maar niet iedere aanvrager is geschikt. Aanvragen is prima, maar wij vragen wel even door.\u201d", "Kunnen mensen die geen zwarte kat kunnen adopteren, u ook helpen? Qua kerstgedachte?", "\u201cWe zoeken nog vrijwilligers, zowel voor de verzorging, als voor op de dierenambulance \u2013 chauffeurs. Vanuit Noord ben je in een kwartiertje hier in Zaandam.\u201d"], "authors": ["Dylan Van Eijkeren"], "keywords": ["adoptie", "voor", "langer", "wachten", "katten", "een", "en", "ze", "met", "op", "het", "hebben", "maar", "zwarte"], "pubDate": "2020-12-21T09:33:45Z", "publicationId": "a3002aeb-6d5a-3894-adcb-0212effbc567"}