{"id": "2ffb08d0-f232-39d6-a3b9-670d38d39d76", "title": "Franse justitie eist twee jaar cel tegen ex-president Sarkozy", "url": "https://www.parool.nl/wereld/franse-justitie-eist-twee-jaar-cel-tegen-ex-president-sarkozy~bbe2f786/", "summary": "Corrupte praktijkenMaandag zei Sarkozy in de rechtbank \u2018nooit de minste vorm van corruptie\u2019 te hebben gepleegd.\nHij beloofde \u2018tot het uiterste\u2019 te gaan om zijn naam te zuiveren.\nHet is voor het eerst dat een Frans staatshoofd zich in persoon voor een rechtbank moet verantwoorden voor corrupte praktijken.\nVolgens aanklagers wilden Sarkozy en zijn advocaat rechter Gilbert Azibert omkopen in ruil voor informatie over een onderzoek naar betalingen die Sarkozy kreeg tijdens zijn presidenti\u00eble campagne van 2007.\nDat geld zou afkomstig zijn van de overleden erfgename Liliane Bettencourt van het L\u2019Or\u00e9al-imperium.", "paragraphs": ["De Franse ex-president Nicolas Sarkozy. Beeld AFP", "Sarkozy zou samen met zijn advocaat Thierry Herzog een rechter hebben omgekocht door hem een baan in Monaco te beloven in ruil voor informatie over een onderzoek naar de financi\u00ebn van zijn campagne.", "Corrupte praktijken", "Maandag zei Sarkozy in de rechtbank \u2018nooit de minste vorm van corruptie\u2019 te hebben gepleegd. Hij beloofde \u2018tot het uiterste\u2019 te gaan om zijn naam te zuiveren.", "Hij was president van 2007 tot 2012. Het is voor het eerst dat een Frans staatshoofd zich in persoon voor een rechtbank moet verantwoorden voor corrupte praktijken. Volgens aanklagers wilden Sarkozy en zijn advocaat rechter Gilbert Azibert omkopen in ruil voor informatie over een onderzoek naar betalingen die Sarkozy kreeg tijdens zijn presidenti\u00eble campagne van 2007.", "Dat geld zou afkomstig zijn van de overleden erfgename Liliane Bettencourt van het L\u2019Or\u00e9al-imperium. In die affaire is Sarkozy vrijgesproken, maar er lopen nog een reeks andere zaken."], "authors": ["Het Parool"], "keywords": ["tot", "van", "eist", "franse", "twee", "expresident", "voor", "zijn", "het", "sarkozy", "zou", "ruil", "een", "cel", "te", "jaar", "justitie", "tegen"], "pubDate": "2020-12-08T21:36:25+01:00", "publicationId": "a3002aeb-6d5a-3894-adcb-0212effbc567"}