{"id": "25a0060f-33bf-3e3d-b180-57bbea221449", "title": "Honda Jazz, zuinige alleskunner zit standaard al vol opties", "url": "https://www.dvhn.nl/aangeboden/Honda-Jazz-zuinige-alleskunner-zit-standaard-al-vol-opties-26321099.html", "summary": "BescheidenNee, Joop doelt op de vernieuwde Honda Jazz Hybrid, een auto die je pas opvalt als je \u2018m met de concurrentie gaat vergelijken.\nFijne stof op de stoelen, een met leer afgewerkt multifunctioneel stuurwiel en een groot touchscreen; wat een weldaad.\nMaar ook de ergonomie van het interieur is enorm verbeterd ten opzichte van de vorige generaties.\nDe bediening is intu\u00eftief en het systeem is compatibel met Apple CarPlay en Android Auto, waardoor je de apps van je telefoon op het scherm terugziet.\nHet geeft de auto een gevoel van luxe - net als de standaard stoel- \u00e9n stuurwielverwarming trouwens.", "paragraphs": ["Stel, je bent op zoek naar een kleine auto met veel ruimte, hoogwaardige afwerking, die standaard voorzien is van alle rijassistentie en comfort die op dit moment te krijgen is, en dan ook nog eens zo zuinig is dat je er op \u00e9\u00e9n tank mee naar Z\u00fcrich rijdt. Onmogelijk? Joop Hoogenberg heeft het antwoord.", "We zitten aan de koffietafel bij Honda Borghstede in Assen en hebben net een rondje gereden in de spectaculaire Honda e, de eerste volledig elektrische auto van de Japanse autobouwer. Geweldig ding, maar daar rij je niet op \u00e9\u00e9n lading mee naar Zwitserland. We laten onze blik door de showroom gaan; de nieuwe CR-V Hybrid is completer dan ooit - een heerlijke reisauto bovendien - maar \u2018klein\u2019 is Honda\u2019s hybride SUV natuurlijk niet.", "Bescheiden", "Nee, Joop doelt op de vernieuwde Honda Jazz Hybrid, een auto die je pas opvalt als je \u2018m met de concurrentie gaat vergelijken. De nieuwe Jazz is nog altijd bescheiden en ingetogen - een auto die niet meteen laat zien wat-ie allemaal in huis heeft - maar met een speelser uiterlijk dan z\u2019n voorgangers, en een overdaad aan technisch vernuft.", "Metamorfose", "Van binnen is de metamorfose overigens het grootst, merken we even later. Joop heeft ons enthousiast de sleutel van de Jazz overhandigd: \u201cProbeer \u2018m maar eens, die auto verrast je.\u201d En inderdaad, als we plaatsnemen in het vernieuwde interieur valt meteen op hoe mooi alles is afgewerkt. Fijne stof op de stoelen, een met leer afgewerkt multifunctioneel stuurwiel en een groot touchscreen; wat een weldaad.", "Panoramisch uitzicht", "Als we de hybride Jazz even later de parkeerplaats van de showroom in Assen afrijden, merken we direct hoe goed de rijbeleving is. Dat heeft onder meer te maken met de zitpositie en het panoramische uitzicht, waardoor je continu in contact bent met alles wat er om je heen gebeurt. Maar ook de ergonomie van het interieur is enorm verbeterd ten opzichte van de vorige generaties.", "Standaard stuurverwarming", "Zo heeft Honda er voor gekozen om de knoppen voor functies die je het meest gebruikt - zoals de climate control en de helderheid van de dashboardverlichting - buiten het touch screen te houden. En ook met dat grote touchscreen heeft de Jazz een stap voorwaarts gemaakt. De bediening is intu\u00eftief en het systeem is compatibel met Apple CarPlay en Android Auto, waardoor je de apps van je telefoon op het scherm terugziet. Het geeft de auto een gevoel van luxe - net als de standaard stoel- \u00e9n stuurwielverwarming trouwens.", "loading", "Hybride zonder stekker", "En dan het rijden zelf. Wat een heerlijke en comfortabele rijdersauto is de Jazz geworden! De elektromotor en de 1.4 benzinemotor werken naadloos samen, waardoor je nergens voelt wanneer de benzinemotor bijschakelt. Dat h\u00f3\u00f3r je overigens wel, want bij rustig rijden binnen de bebouwde kom doet de elektromotor al het werk en is de Jazz fluisterstil. Zakt de accu van de elektromotor onder een bepaald niveau, dan dient de benzinemotor in eerste instantie als een generator voor de elektromotor. En pas als je meer vermogen wilt aanspreken, bijvoorbeeld op de snelweg, zorgen de elektromotor en benzinemotor samen voor de aandrijving.", "Semi-autonoom rijden", "Minstens even vooruitstrevend zijn de veiligheidssystemen van de Jazz. Honda\u2019s Collision Mitigation Braking System (dat de auto een noodstop laat maken bij een naderende aanrijding) hebben we gelukkig niet hoeven testen op de A28, maar we waren zeer onder de indruk van de samenwerking tussen Adaptive Cruise Control en Lane Keep Assist. Schakel je de systemen in, dan houdt de Jazz de auto zelfstandig tussen de lijnen van de rijbaan, terwijl de cruise control automatisch voldoende afstand houdt tot voorliggers. Dat Honda de Jazz standaard heeft uitgerust met deze rijassistentie is echt ongekend binnen het segment.", "loading", "Z\u00fcrich", "Dan doemt de afslag Assen-Noord op en wordt het langzaam tijd om afscheid te nemen van de stekkerloze hybride. Steeds nadrukkelijker dringt zich de gedachte op om de cruise control ingeschakeld te laten en de indrukwekkende actieradius van 850 kilometer aan een praktijktest te onderwerpen. Zouden ze het bij Borghstede een probleem vinden als we ze vanavond bellen vanuit Z\u00fcrich? We hebben zomaar het idee dat ze zo\u2019n actie best zouden kunnen waarderen.", "\u201cProbeer \u2018m maar eens, die auto verrast je\u201d", "Wil je de Honda Jazz Hybrid zelf ervaren? Rij dan eens langs bij Autobedrijf Borghstede aan de Industrieweg in Assen of kijk op www.honda-borghstede.nl"], "authors": ["Autobedrijf Borghstede", "Aangeboden Door"], "keywords": ["vol", "alleskunner", "van", "zit", "zuinige", "al", "en", "jazz", "opties", "een", "honda", "met", "standaard", "op", "auto", "het", "maar", "je"], "pubDate": null, "publicationId": "bb59becc-5bf6-3c6d-8cdd-d41716890d16"}