{"id": "2e8324d2-0167-33fb-9c06-8f20a5a30c0c", "title": "Luke uit Groningen als Funky Pizzaboy in spelprogramma 'I Can See Your Voice' op RTL 4", "url": "https://www.dvhn.nl/groningen/Luke-uit-Groningen-als-Funky-Pizzaboy-in-spelprogramma-I-Can-See-Your-Voice-op-RTL-4-26274643.html", "summary": "De 21-jarige Luke uit Groningen is donderdagavond te zien in het televisieprogramma \u2018I Can See Your Voice\u2019.\nEen vijfkoppig panel - Jeroen van Koningsbrugge, Marieke Elsinga, Ronnie Flex, Fred van Leer en Samantha Steenwijk - adviseert de artiest en fan.\nFunky PizzaboyIn de uitzending van donderdag, de zevende aflevering van het spelprogramma, proberen zangeres, musicalactrice en presentatrice Romy Monteiro en haar 22-jarige fan Lars erachter te komen wie van de kandidaten \u00e9cht kan zingen.\nLuke uit Groningen, in het programma aangekondigd als \u2018Funky Pizzaboy\u2019, is een van de kandidaten.\nI Can See Your Voice is om 20.30 uur te zien bij RTL 4.", "paragraphs": ["De 21-jarige Luke uit Groningen is donderdagavond te zien in het televisieprogramma \u2018I Can See Your Voice\u2019.", "In dit spelprogramma, bedacht door de makers van The Masked Singer , probeert een gastartiest, samen met een van zijn of haar grote fans, te raden wie van de zes deelnemers een gouden keeltje heeft. Complicerende factor: de deelnemers zingen geen noot.", "Een vijfkoppig panel - Jeroen van Koningsbrugge, Marieke Elsinga, Ronnie Flex, Fred van Leer en Samantha Steenwijk - adviseert de artiest en fan.", "Funky Pizzaboy", "In de uitzending van donderdag, de zevende aflevering van het spelprogramma, proberen zangeres, musicalactrice en presentatrice Romy Monteiro en haar 22-jarige fan Lars erachter te komen wie van de kandidaten \u00e9cht kan zingen.", "Luke uit Groningen, in het programma aangekondigd als \u2018Funky Pizzaboy\u2019, is een van de kandidaten.", "I Can See Your Voice is om 20.30 uur te zien bij RTL 4. De presentatie is in handen van Carlo Boszhard."], "authors": [], "keywords": ["groningen", "van", "als", "het", "op", "zien", "wie", "voice", "funky", "een", "haar", "te", "pizzaboy", "uit", "rtl", "en", "spelprogramma", "luke"], "pubDate": null, "publicationId": "bb59becc-5bf6-3c6d-8cdd-d41716890d16"}