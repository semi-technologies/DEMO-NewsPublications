{"id": "adc9f93e-06f4-3021-b43d-dd6d5f3d986a", "title": "Planten in huis? Dit zijn de 3 meest gemaakte fouten", "url": "https://www.rtlnieuws.nl/lifestyle/wonen/artikel/5164306/planten-huis-dit-zijn-de-3-meest-gemaakte-fouten", "summary": "Te veel waterAls je net een nieuwe plant hebt, wil je natuurlijk dat 'ie zich helemaal thuis voelt.\nJe plant verzorgen is je nieuwe doel.\nBovendien: als er te veel water achterblijft, kunnen de wortels gaan rotten.\nZoek goed uit welke zorg jouw plant nodig heeft.\nKijk daarom goed naar hoeveel licht jouw plant nodig heeft.", "paragraphs": ["1. Te veel water", "Als je net een nieuwe plant hebt, wil je natuurlijk dat 'ie zich helemaal thuis voelt. Je plant verzorgen is je nieuwe doel. Maar let op, ben hier ook weer niet t\u00e9 enthousiast in. Niet iedere plant heeft zoveel water nodig. Bovendien: als er te veel water achterblijft, kunnen de wortels gaan rotten. Zoek goed uit welke zorg jouw plant nodig heeft.", "Tip: weet je niet zeker of de plant al water nodig heeft? Voel dan even of de aarde nog nat is. Zo ja, dan heeft je plant wel even voldoende.", "2. Het verkeerde licht", "Sommige planten willen veel zonlicht, terwijl andere het liefst in het donker staan. Ook planten kunnen \u2018verbranden\u2019 van de zon. Je kunt dit bijvoorbeeld zien aan donkere bladeren. Zo houdt de sanseveria niet van te veel zonlicht. Kijk daarom goed naar hoeveel licht jouw plant nodig heeft.", "3. Vergeten te verpotten", "Planten ontwikkelen zich nog in jouw huis. Na een bepaalde tijd wordt de pot waar de plant instaat soms te klein. Hierdoor wordt de plant beperkt in zijn groei. Dit kun je bijvoorbeeld zien aan bladeren die geel worden. De plant kun je zo ook proberen te vertellen dat er niet meer genoeg voedingsstoffen in de potgrond zitten. Even verpotten dus!", "Ben je nog op zoek naar jouw perfecte kamerplant? Kijk dan hier voor inspiratie.", "Fotocredits Headerfoto: Drewbeamer -Unsplash"], "authors": [], "keywords": ["zo", "water", "dit", "gemaakte", "huis", "zijn", "meest", "nodig", "fouten", "niet", "je", "te", "jouw", "ook", "veel", "plant", "planten"], "pubDate": "2020-12-09T07:06:00+01:00", "publicationId": "ce2257c9-a2d2-3c8b-975a-6872cbf4036a"}