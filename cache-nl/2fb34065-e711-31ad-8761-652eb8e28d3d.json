{"id": "2fb34065-e711-31ad-8761-652eb8e28d3d", "title": "Brexit-deal is een feit: nieuwe douaneregels voor verkeer tussen EU en VK", "url": "https://nu.nl/brexit/6099696/brexit-deal-is-een-feit-nieuwe-douaneregels-voor-verkeer-tussen-eu-en-vk.html", "summary": "De nieuwe douane- en grensformaliteiten voor verkeer tussen de Europese Unie en het Verenigd Koninkrijk zijn in de nacht van donderdag op vrijdag ingegaan.\nIn de Engelse havenstad Dover en de Franse havenstad Calais gelden nu nieuwe regels voor de import en export.\nHet Verenigd Koninkrijk liet eerder weten klaar te zijn voor de grote veranderingen aan de grens met de Europese Unie.\nDe Britse premier Boris Johnson zei donderdagavond dat het Verenigd Koninkrijk de \"vrijheid in eigen handen\" heeft en er het beste van moet maken.\nSchotse premier wil weer in de EUDe Schotse premier Nicola Sturgeon liet om middernacht weten dat het land naar verwachting snel terugkeert in de EU.", "paragraphs": ["De nieuwe douane- en grensformaliteiten voor verkeer tussen de Europese Unie en het Verenigd Koninkrijk zijn in de nacht van donderdag op vrijdag ingegaan. De Britten hebben om 23.00 uur Britse tijd de interne Europese markt verlaten en staan nu - 4,5 jaar na het Brexit-referendum - daadwerkelijk op eigen benen.", "In de Engelse havenstad Dover en de Franse havenstad Calais gelden nu nieuwe regels voor de import en export. Het Verenigd Koninkrijk liet eerder weten klaar te zijn voor de grote veranderingen aan de grens met de Europese Unie.", "De Britse premier Boris Johnson zei donderdagavond dat het Verenigd Koninkrijk de \"vrijheid in eigen handen\" heeft en er het beste van moet maken.", "Schotse premier wil weer in de EU", "De Schotse premier Nicola Sturgeon liet om middernacht weten dat het land naar verwachting snel terugkeert in de EU. \"Schotland zal snel weer terug zijn\", meldde ze op Twitter. \"Hou het licht aan.\"", "Sturgeon wil dit jaar een tweede referendum over Schotse onafhankelijkheid houden."], "authors": ["Door", "Anp Nu.Nl"], "keywords": ["europese", "zijn", "verkeer", "tussen", "eu", "voor", "en", "nieuwe", "feit", "een", "premier", "verenigd", "vk", "op", "douaneregels", "wil", "het", "koninkrijk"], "pubDate": null, "publicationId": "4d7a0f80-7953-388c-9af8-e7a437b5632e"}