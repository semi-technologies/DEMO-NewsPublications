{"id": "3c8ebd95-c2ff-3e2c-9922-89832970a1ab", "title": "Muziek, theater, expo: tips voor de komende week in Amsterdam", "url": "https://www.parool.nl/ps/muziek-theater-expo-tips-voor-de-komende-week-in-amsterdam~b6e4426d/", "summary": "Niet vreemd daarom dat Liam zich als een van de eerste rockers aan een, betaalde, livestreamshow waagt.\nDit keer is het decor niet minder dan pophistorisch: de grote zaal van het Kurhaus.\nEr is een pingpongpiet, een trompetpiet, een fiep- en fluitpiet, een trombonepiet en een party- en bas\u00adpiet.\nEn die zijn er in het Aziatische land voldoende, zoals de vervuilende zware industrie en landschapsvernietigende mijnbouw.\nBeroemd zijn zijn schilderijen van treinen en bussen, waar hij zijn geuzennaam Koning van de Stations aan ontleende.", "paragraphs": ["Ulay was in Topolo Beeld -", "Muziek", "Liam Gallagher", "Zou Liam Gallagher al die maanden keurig aan social distancing hebben gedaan? Van regels heeft de voormalig Oasis-zanger zich nooit veel aangetrokken. Van saamhorigheid dan weer wel. Niet vreemd daarom dat Liam zich als een van de eerste rockers aan een, betaalde, livestreamshow waagt. Locatie: een binnenschip, gelegen aan de oever van de Theems. Op het programma: solomateriaal \u00e9n Oasis-evergreens.", "5 december, 21.00 uur, liamgallagher.com", "Parafanalia Market", "Veel concerten gaan niet door in poptempel Paradiso. Wel zijn er twee speciale cadeaumaandedities van de paraFANaliamarkt met retro & vintage kleding, bric-\u00e0-brac-koopjes, oude concertposters en andere hebbedingen. De muziek wordt verzorgd door dj\u2019s Jack Undercover en Oscar Smit.", "5 en 6 december, 13.00-16.30 uur, Paradiso", "Di-rect", "Zonder het vooraf te weten, zette Di-rect met het nummer Soldier On ons aller motto ten tijde van pandemie \u2013 \u2018Gewoon doorploeteren\u2019 \u2013 op muziek. De band speelde al livestreamconcerten vanuit onder meer Het Mauritshuis en op de Scheveningse Pier. Dit keer is het decor niet minder dan pophistorisch: de grote zaal van het Kurhaus. De kaartverkoop verloopt via het \u2018pay what you like\u2019-principe.`", "11 december, 21.00 uur, di-rect.com", "Theater", "Dj St. Paul, Lucky Fonz III, Remy van Kesteren, Donna Blue e.a., De Avond van de Ballade", "De ballade, de muziekvorm die het drama van liefde en leven weet te vangen, verdient in de melancholische decembermaand zijn eigen podium. Dj St. Paul legt zijn weke hart op de draaitafel. Hij wordt vanuit de Kleine Komedie bijgestaan door Lucky Fonz III, Remy van Kesteren en Donna Blue, die elk een eigen ballade zullen spelen en vertellen wat deze liedjesvorm voor ze betekent. Een avond met veel kippenvel waar je de deur niet eens voor uit hoeft, want vanuit huis te volgen. \u2018Visuele radio\u2019 volgens de makers.", "6 december, inloggen via de site van de Kleine Komedie", "Nieuw Amsterdams Peil, Het Arsenaal der ongeleefde dingen", "Elke afslag die je in het leven neemt brengt je ergens dichterbij, maar sluit andere wegen af. Dat vormt het uitgangspunt voor deze tragikomische muziektheatervoorstelling onder regie van Ria Marks. Een tiental tableaus wordt visueel en muzikaal verbeeld door de zeven musici van Nieuw Amsterdams Peil, onder wie pianist Gerard Bouwhuis, violiste Heleen Hulst en trombonist Koen Kaptijn. Muziek van Mayke Nas.", "7 december, Schouwburg", "Eline Arbo/Toneelschuur Producties, Drie Zusters", "De laatste voorstelling die succesregisseur Eline Arbo maakt bij Toneelschuur Producties is een radicale bewerking van de klassieker van Tsjechov. Arbo plaatst de zusters overtuigend op een tijdlijn van 1901 naar nu. Is de positie van vrouwen ook maar een beetje verbeterd? Nauwelijks. Heldere, muzikale voorstelling met sterke cast: o.a. Dieuwertje Dir, Keja Klaasje Kwestro en Sarah Janneh als de zusters.", "6 t/m 12 december, Toneelschuur Haarlem", "A portrait of the Artist in Red, Yellow and Blue Beeld Axel Sypkens Smit", "A Portrait of the Artist in Red, Yellow and Blue, Caro Derkx / Frascati Producties", "Vers afgestudeerd in Maastricht maakte Derkx vorig jaar veel indruk op het IT\u2019s Festival met haar performance Me, Myself and Sir Roger Scruton. Een \u2018meesterlijke idee\u00ebnthriller\u2019 schreef een recensent. Nu mag ze bij Frascati Producties haar eerste voorstelling maken. De titel A Portrait of the Artist in Red, Yellow and Blue roept associaties met schilder Barnett Newman op, maar Caro Derkx schetst volgens de info een levendige en veelkleurige biografie van haar \u2018lievelingsdichter/ romanschrijver,\u2019 waarbij ze zich laat inspireren door Virginia Woolf en Zadie Smith.", "8 t/m 12 december, Frascati", "Kinderen", "Muzikale stoombootreis , k inderconcert", "Ook de dag na pakjesavond kun je nog volop Sinterklaas vieren: So What Kinderconcerten organiseert een muzikale stoombootreis met baardmuziek en schoorsteenliedjes waarin wordt gerapt over de maan die door de bomen schijnt. Trek je mooiste pieten- of hulpsinterklaaspak aan en doe mee! Er is een pingpongpiet, een trompetpiet, een fiep- en fluitpiet, een trombonepiet en een party- en bas\u00adpiet. Natuurlijk is er ook een hulpsinterklaas aanwezig. Het programma is volledig coronaproof.", "6 december, 11.00 en 12.30 uur, \u2019t Zonnehuis", "Het vierde seizoen , Winter in Artis", "Tijdens Winter in Artis staat het park in het teken van de winter, met gezellige lichtjes, een draaimolen en winterse lekkernijen. Met de speciaal ontwikkelde Artis-app kun je ontdekken hoe de natuur zich aanpast aan het seizoen. Het ene dier krijgt een dikke vacht, het andere een flinke speklaag, en sommige planten maken antivries aan om de kou trotseren.", "T/m 3 januari, Artis", "Exposities", "Enfleshed - Elaborated", "Officieel is Mongoli\u00eb een boeddhistisch land, maar veel inwoners combineren dat geloof met het sjamanisme. Daarin wordt gecommuniceerd met geesten, en magie wordt ingezet voor het oplossen van problemen. En die zijn er in het Aziatische land voldoende, zoals de vervuilende zware industrie en landschapsvernietigende mijnbouw. In de film Flesh and Metal. Light and Oil. van Kristiina Koskentola wordt in weerwil van deze uitwassen van vooruitgang gezocht naar alternatieve manieren van kennen, ervaren en zijn.", "T/m 6 december, Punt WG", "Ulay was in Topolo", "Het Italiaanse dorpje Topolo telt slechts 22 inwoners en er is geen museum. Toch wordt er elk jaar een cultureel festival georganiseerd, waar in 2000 Ulay aan meedeed. De kunstenaar, van wie nu een groot overzicht te zien is in het Stedelijk, produceerde een groepsportret met vijf dorpelingen. Daarvoor bouwde hij een stal om tot donkere kamer met lichtgevoelig linnen aan de wand waarop hij met ontwikkelaar en fixeer een silhouet tevoorschijn toverde. Het eindresultaat wordt nu vertoond in combinatie met een videoverslag.", "T/m 30 januari, PS Projectspace, Madurastraat 72", "Infinite Identities. Photography in the Age of Sharing", "Instagram heeft meer dan een miljard actieve gebruikers per maand, onder wie veel kunstenaars en fotografen. Acht van hen maakten voor deze groepstentoonstelling werk waarmee ze laten zien hoe het medium hun artistieke uitingen vormt en stuurt. Het platform functioneert als virtueel en vluchtig atelier. We zien er meer door, maar ervaren we wat we zien ook anders?", "T/m 28 februari, Huis Marseille, Keizersgracht 401", "Krijn de Koning, Ruud Kuijer", "Twee beeldhouwers van ongeveer dezelfde generatie die heel verschillend werk maken. De Koning maakt kleurrijke architectonische installaties; een voorbeeld hiervan is het Onderstation van ProRail bij station RAI. Kuijers werk is veel bonkiger en bestaat vaak uit geometrische vormen in staal en beton. Wie met de trein naar Utrecht reist, ziet voorbeelden langs het Amsterdam-Rijnkanaal.", "T/m 24 december, Slewe Gallery, Kerkstraat 105-A", "Willem van Genk, Woest", "De in 2005 overleden Willem van Genk geldt als een van de belangrijkste outsider-kunstenaars van Nederland. Beroemd zijn zijn schilderijen van treinen en bussen, waar hij zijn geuzennaam Koning van de Stations aan ontleende. Maar er zat meer in dat drukke en soms ontsporende hoofd: ongelooflijke architectuur, angstaanjagende mensenmassa\u2019s, futuristische luchtschepen. De ruim zestig werken die bijeen zijn gebracht zijn zo gelaagd dat de kijker zich er makkelijk een paar uur in kan verliezen.", "T/m 3 januari, Outsider Art Museum, Amstel 51", "Diversen", "Herdenking Srebrenica , Tijdelijk monument", "Op het for\u00adt\u00adei\u00adland van Kunstfort bij Vijfhuizen, in de Haarlemmermeer, is tot en met 14 ja\u00adnuari het tij\u00adde\u00adlijke mo\u00adnu\u00adment Srebrenica is Nederlandse geschiedenis van col\u00adlec\u00adtief Bosnian Girl te zien. Het mo\u00adnu\u00adment be\u00adstaat uit 25 grote por\u00adtret\u00adfo\u00adto\u2019s van 25-ja\u00adrige Bosnisch-Ne\u00adder\u00adlandse jon\u00adgeren, die door hun dub\u00adbele iden\u00adti\u00adteit de ver\u00adbon\u00adden\u00adheid van de Ne\u00adder\u00adlandse en Bosni\u00adsche ge\u00adschie\u00addenis sym\u00adbo\u00adli\u00adseren. Fotograaf Robin de Puy maakte de portretten, de on\u00adder\u00adschriften zijn ge\u00adschreven door Chris Keu\u00adle\u00admans, die in ge\u00adsprek ging met de 25 jon\u00adgeren. Met de fo\u00adto\u00adserie vraagt Bosnian Girl aan\u00addacht voor de her\u00adden\u00adking van de Sre\u00adbre\u00adnica-ge\u00adno\u00adcide in 1995. Ne\u00adder\u00adland speelde een be\u00adpa\u00adlende rol in de val van de enclave.", "T/m 14 januari, Kunstfort, Vijfhuizen", "Wijn, chocolade en kerstbomen", "Take-out wintergarden", "The College Hotel in Zuid heeft iets bedacht om zijn lokale leveranciers, die het in deze tijd moeilijk hebben, te steunen. Het hotel stelt de komende drie zaterdagen zijn terras ter beschikking aan deze leveranciers, die er hun producten aanbieden, zoals olijfolie, flessen wijn, verschillende bieren en chocolade. The College Hotel verkoopt zelf high tea- en borrelboxen. Of ga voor koffie, gl\u00fchwein of warme chocolademelk-to-go. Je kunt er ook meteen een kerstboom op de kop tikken.", "T/m 19 december, The College Hotel", "Film", "Saeed Roustayi , Just 6.5", "Net onder het energieke oppervlak van deze Iraanse misdaadthriller huist een subtiel commentaar op het grote aantal drugsgebruikers in het land (\u2018slechts\u2019 6,5 miljoen op 85 miljoen inwoners) en het falende beleid om dat tegen te gaan.", "Te zien in: Cinecenter, Eye, FC Hyena, Filmhallen, The Movies, \u00adRialto", "Larisa Shepitko , Wings", "De jonge Russische filmbelofte Kantemir Balagov liet zich voor zijn gevierde film Beanpole, afgelopen februari in Nederland te zien, inspireren door deze Sovjetklassieker uit 1966. De films verschillen in veel, maar delen hun nadruk op de alledaagse details in de levens van vrouwen die vochten in de Tweede Wereldoorlog. Wings is elke zondag in december te bekijken.", "Te zien in: De Uitkijk, zondags om 21.00 uur", "Beeld -", "International Queer & Migrant Film Festival", "Ondanks corona pakt het IQMF uit met een interessant vierdaags \u00adprogramma, waarvan dit weekend de laatste twee dagen nog mee\u00adgepakt kunnen worden. In drie \u00adAmsterdamse bioscopen (en deels online) wordt een mix van korte en lange films, speelfilms en documentaires getoond. Het festival richt zich op films rond seksuele \u00addiversiteit in migrantengemeenschappen \u2013 geen films dus over \u00f3f queer- \u00f3f migratieonderwerpen, maar films die het vaak uiterst complexe kruisvlak van die twee blootleggen. Zoals de thriller-doc Welcome to Chechnya, over de hulpverleners die queer mensen helpen ontsnappen uit het ultraconservatieve Tsjetsjeni\u00eb. Of de \u00adfictiefilm No Hard Feelings over een opbloeiende liefde onder Iraanse migranten in Berlijn.", "Te zien in: Cinecenter, LAB111, Rialto"], "authors": ["Het Parool"], "keywords": ["van", "amsterdam", "tips", "komende", "expo", "het", "op", "muziek", "met", "die", "zijn", "een", "wordt", "theater", "en", "week", "er", "voor"], "pubDate": "2020-12-04T14:09:28+01:00", "publicationId": "a3002aeb-6d5a-3894-adcb-0212effbc567"}