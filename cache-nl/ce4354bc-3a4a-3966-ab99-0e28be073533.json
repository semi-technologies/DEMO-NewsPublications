{"id": "ce4354bc-3a4a-3966-ab99-0e28be073533", "title": "Plakboek vol knipsels en foto's met prins Bernhard gevonden in Amerika", "url": "https://nos.nl/artikel/2359946-plakboek-vol-knipsels-en-foto-s-met-prins-bernhard-gevonden-in-amerika.html", "summary": "Bij een online veiling op een internationale website is een plakboek vol knipsels en foto's van prins Bernhard gevonden.\nDiners met staatshoofdenHet boek staat volgens De Bruin vol met foto's, uitnodigingen en menu's van diners.\n\"Het programma van een staatsbezoek van de Franse president, maar ook alle menu's van lunches en diners met staatshoofden\".\nZo zijn er foto's van een diner op het paleis van de voormalig Ethiopische keizer Haile Selassie, maar ook van audi\u00ebnties met het Noorse koninghuis en de toen nog Japanse kroonprins Akihito.\nHij was begin jaren '50 de adjudant van prins Bernhard en vergezelde hem bij veel offici\u00eble gelegenheden.", "paragraphs": ["Bij een online veiling op een internationale website is een plakboek vol knipsels en foto's van prins Bernhard gevonden. Het boek is gemaakt in de jaren '50.", "Journalist Lammert de Bruin, van onder meer het radio- en tv-programma EenVandaag, kwam het boek tegen tijdens een zoektocht naar de eerste biografie van de prins. Die is geschreven door een Amerikaanse journalist.", "De Bruin kocht het boek ongezien, van een antiquair in Massachusetts voor omgerekend zo'n zestig euro. \"Gisteren kwam het binnen, ik deed het open en viel bijna van mijn stoel\", zegt hij tegen RTV Utrecht.", "Diners met staatshoofden", "Het boek staat volgens De Bruin vol met foto's, uitnodigingen en menu's van diners. \"Het programma van een staatsbezoek van de Franse president, maar ook alle menu's van lunches en diners met staatshoofden\".", "Zo zijn er foto's van een diner op het paleis van de voormalig Ethiopische keizer Haile Selassie, maar ook van audi\u00ebnties met het Noorse koninghuis en de toen nog Japanse kroonprins Akihito.", "Adjudant van de prins", "Het boek is samengesteld door luitenant Anton Elbers. Hij was begin jaren '50 de adjudant van prins Bernhard en vergezelde hem bij veel offici\u00eble gelegenheden."], "authors": [], "keywords": ["boek", "van", "vol", "gevonden", "het", "bruin", "met", "knipsels", "fotos", "een", "prins", "en", "plakboek", "bernhard", "amerika"], "pubDate": null, "publicationId": "88173a0d-96a0-3f0e-a203-5a13f8839a59"}