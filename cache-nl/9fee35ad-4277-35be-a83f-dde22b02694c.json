{"id": "9fee35ad-4277-35be-a83f-dde22b02694c", "title": "Column Herman Sandman: Over grenzen", "url": "https://www.dvhn.nl/meningen/Columns/Column-Herman-Sandman-Over-grenzen-26285395.html", "summary": "Alle internationals, mannen, vrouwen, junioren, lieten dit voorjaar weten dat ze Veronica Inside boycotten, omdat ze vonden dat het programma zich schuldig maakte aan racisme.\nAls er een grens was overschreden, was het inderdaad tot hier.\nDe voetballers lagen echter ook zelf onder vuur, want in 2022 stond er een WK in Qatar op de agenda en als je het een vond, kon je niet om het andere heen.\nDe cijfers van Amnesty liegen er niet om.\nZe worden niet of nauwelijks betaald en er zijn, dat is een schatting, meer dan duizend werklieden overleden bij de werkzaamheden.", "paragraphs": ["Het ging er vorige week meteen weer over. Bij de loting voor het WK voetbal in 2020 trok Amnesty International aan de bel vanwege de schending van de mensenrechten in Qatar en de vingers wezen direct ook naar het Nederlands elftal.", "Alle internationals, mannen, vrouwen, junioren, lieten dit voorjaar weten dat ze Veronica Inside boycotten, omdat ze vonden dat het programma zich schuldig maakte aan racisme. Een groot aantal mensen bleek het daar mee eens. Als er een grens was overschreden, was het inderdaad tot hier. De voetballers lagen echter ook zelf onder vuur, want in 2022 stond er een WK in Qatar op de agenda en als je het een vond, kon je niet om het andere heen.", "De cijfers van Amnesty liegen er niet om. Er werken volgens de mensenrechtenorganisatie twee miljoen arbeidsmigranten in barre omstandigheden aan de stadions. Ze worden niet of nauwelijks betaald en er zijn, dat is een schatting, meer dan duizend werklieden overleden bij de werkzaamheden.", "Onze voetbalbond is, las ik vorige week, wel bezig \u2018om te kijken wat we kunnen doen\u2019. Een optie is dat de KNVB zich nadrukkelijk uitspreekt tegen de misstanden. Er zal in ieder geval op worden gelet welke hotels en diensten ze boeken en wellicht kan de aanvoerder een regenboogband dragen", "Misschien is een boycot beter, ja, als die cijfers van Amnesty kloppen. Echter: als ik vind dat Oranje thuis moet blijven, moet ik natuurlijk niet gaan kijken."], "authors": ["Herman Sandman"], "keywords": ["om", "van", "een", "sandman", "niet", "het", "ze", "er", "en", "grenzen", "als", "dat", "herman", "column"], "pubDate": null, "publicationId": "bb59becc-5bf6-3c6d-8cdd-d41716890d16"}