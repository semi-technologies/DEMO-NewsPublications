{"id": "e8508dbf-54e9-3616-a2e5-41216172e170", "title": "De week van Karina Holla is een ode aan haar werk", "url": "https://www.parool.nl/kunst-media/de-week-van-karina-holla-is-een-ode-aan-haar-werk~b4b0ba76/", "summary": "Portret van Karina Holla.\nZoals Karina Holla (1950) het vorig jaar in een interview met Het Parool formuleerde: \u201cJe bent een raspaardje en die krijgen klontjes \u2013 \u00f3f een klets met de zweep.\u201dGelukkig ging toch de telefoon.\nMaar sinds september staat Holla weer met Oorlogsvrouwen in de theaters \u2013 deze week zelfs vier keer in wat het Plein Theater in Oost De week van Karina Holla heeft gedoopt, een ode aan het werk van Holla en haar betekenis voor het theater.\nWoensdagavond interviewt Andrea van der Pol na de voorstelling regisseur Mette Bouhuijs en Holla en haar medespelers Roman Brasser en Rowan Kievits.\nDe serie wordt afgesloten met poezi\u00eb door Paul van der Laan, zang van Marie K\u00f6rbl en cellomuziek door Anne Sophie Fransen.", "paragraphs": ["Portret van Karina Holla. Beeld Eva Plevier", "Na de \u2018tsunami van liefde en mooie reacties\u2019 op de Theo d\u2019Or die ze in 2018 ontving voor de beste vrouwelijke hoofdrol in Romp bij theatergezelschap De Gemeenschap, werd het heel stil. Zoals Karina Holla (1950) het vorig jaar in een interview met Het Parool formuleerde: \u201cJe bent een raspaardje en die krijgen klontjes \u2013 \u00f3f een klets met de zweep.\u201d", "Gelukkig ging toch de telefoon. Regisseur Mette Bouhuijs stelde voor de voorstelling Oorlogsvrouwen te maken. \u201cIk heb mezelf altijd als een baron Von M\u00fcnchhausen aan mijn haren omhoog kunnen hijsen,\u201d aldus Holla, \u201cdus dat doe ik nu ook weer.\u201d", "Het is een kunstje dat ze dit jaar moest herhalen toen door de coronacrisis de premi\u00e8re in mei moest worden uitgesteld. Maar sinds september staat Holla weer met Oorlogsvrouwen in de theaters \u2013 deze week zelfs vier keer in wat het Plein Theater in Oost De week van Karina Holla heeft gedoopt, een ode aan het werk van Holla en haar betekenis voor het theater.", "Pionier in mimewereld", "Al ruim 35 jaar maakt Karina Holla, opgeleid aan de Mime Opleiding van de Amsterdamse Theaterschool, bewegingstheater; als performer, regisseur en docent. Ze was een pionier die de gesloten wereld van de mime opengooide door grenzen over te gaan en gebaande paden te verlaten.", "Verhalen wil ze vertellen, zoals ze nu doet met Oorlogsvrouwen, waarin ze jonge Russische vrouwen verbeeldt en een stem geeft die in 1941 de oorlog ingingen om tegen Hitler te vechten. Het stuk is gebaseerd op De oorlog heeft geen vrouwengezicht (1988) waarvoor de Belarussische onderzoeksjournalist en schrijver Svetlana Alexijevitsj meer dan driehonderd vrouwen interviewde, een boek dat Holla bij lezing als een moker trof.", "Woensdagavond interviewt Andrea van der Pol na de voorstelling regisseur Mette Bouhuijs en Holla en haar medespelers Roman Brasser en Rowan Kievits.", "De naprogramma\u2019s worden elke avond live gestreamd. De serie wordt afgesloten met poezi\u00eb door Paul van der Laan, zang van Marie K\u00f6rbl en cellomuziek door Anne Sophie Fransen."], "authors": ["Marjolijn De Cocq"], "keywords": ["aan", "werk", "van", "ode", "het", "met", "holla", "haar", "een", "en", "ze", "week", "te", "karina", "door"], "pubDate": "2020-11-25T09:04:54+01:00", "publicationId": "a3002aeb-6d5a-3894-adcb-0212effbc567"}