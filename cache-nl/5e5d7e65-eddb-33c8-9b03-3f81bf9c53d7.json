{"id": "5e5d7e65-eddb-33c8-9b03-3f81bf9c53d7", "title": "Sterke stijging anorexiapati\u00ebnten die helemaal stoppen met eten en drinken", "url": "https://nos.nl/nieuwsuur/artikel/2360082-sterke-stijging-anorexiapatienten-die-helemaal-stoppen-met-eten-en-drinken.html", "summary": "Instellingen die kinderen en jongeren met een eetstoornis behandelen, slaan alarm: ze zien een sterke stijging van het aantal anorexiapati\u00ebnten dat helemaal stopt met eten en drinken.\n\"We hebben nog niet eerder meegemaakt dat zo'n grote groep jongeren stopt met eten en drinken\", vertelt Annemarie van Bellegem, kinderarts in het Amsterdam UMC.\nOnherstelbare schadeEen van de gevaren van niet eten en drinken is het dalen van het bloedsuikergehalte waardoor je in coma kan raken en zelfs kan overlijden.\nHet UMC heeft steeds kunnen voorkomen dat de kinderen die niet eten en drinken overlijden, maar daarmee zijn de gezondheidsgevaren niet geweken.\nVan Bellegem: \"Met name als je stopt met drinken kunnen je nieren kapot gaan en dat kan echt leiden tot schade die je niet meer kan herstellen.\"", "paragraphs": ["Instellingen die kinderen en jongeren met een eetstoornis behandelen, slaan alarm: ze zien een sterke stijging van het aantal anorexiapati\u00ebnten dat helemaal stopt met eten en drinken.", "Het Amsterdam UMC behandelde de afgelopen drie maanden zeker vijftien jonge eet- en drinkweigeraars. In dezelfde periode vorig jaar was dat er maar \u00e9\u00e9n. Sinds de herfst behandelen artsen in Amsterdam een derde meer pati\u00ebnten. Een verklaring is er nog niet, maar artsen vermoeden dat er een verband is met de coronacrisis.", "\"We hebben nog niet eerder meegemaakt dat zo'n grote groep jongeren stopt met eten en drinken\", vertelt Annemarie van Bellegem, kinderarts in het Amsterdam UMC.", "Onherstelbare schade", "Een van de gevaren van niet eten en drinken is het dalen van het bloedsuikergehalte waardoor je in coma kan raken en zelfs kan overlijden. Het UMC heeft steeds kunnen voorkomen dat de kinderen die niet eten en drinken overlijden, maar daarmee zijn de gezondheidsgevaren niet geweken.", "Er zijn ook langetermijngevolgen, zoals stoppen met groeien, botontkalking en schade aan organen. Van Bellegem: \"Met name als je stopt met drinken kunnen je nieren kapot gaan en dat kan echt leiden tot schade die je niet meer kan herstellen.\"", "Het gaat soms om jonge kinderen, soms slechts acht jaar oud. \"Kinderen die gewoon vanuit pure angst gestopt zijn en zelf niet goed beseffen wat er gebeurt. Ze zakken zo snel weg in een eetstoornis dat ze zelf ook niet goed meer een uitweg kunnen vinden.\""], "authors": ["Nicole Blom", "Klinisch Psycholoog", "Annemarie Van Bellegem", "Dit Is Een Artikel Van"], "keywords": ["anorexiapati\u00ebnten", "van", "helemaal", "sterke", "het", "met", "die", "kinderen", "stoppen", "drinken", "kan", "niet", "een", "en", "eten", "dat", "stijging", "je"], "pubDate": null, "publicationId": "88173a0d-96a0-3f0e-a203-5a13f8839a59"}