{"id": "f7875b91-554e-345e-a365-4cc8b14d7d6d", "title": "Oud-AkzoNobel-topman Kees van Lede overleden", "url": "https://www.ewmagazine.nl/nederland/achtergrond/2020/12/kees-van-lede-overleden-795885/", "summary": "Kees van Lede, de \u00e9minence grise van het bedrijfsleven, is dinsdagavond 22 december overleden.\nVoordat hij in 1991 toetrad tot de raad van bestuur van toen nog chemieconcern Akzo, was hij jarenlang voorzitter van werkgeversvereniging VNO (tegenwoordig VNO-NCW).\nLees het volledige interview van EW met Kees van Lede terug: \u2018Ik heb de aangeboren neiging om naar oplossingen te zoeken\u2019Van Lede was ookinternationaal gekendAls CEO van Akzo leidde hij de overname van het Zweedse bedrijf Nobel.\nTot op het laatst was hij lid van de internationale adviesraad van het Amerikaanse JP Morgan Chase, een van de grootste banken ter wereld.\nMensen aan de onderkant van de samenleving profiteren niet van de welvaartsgroei.\u2019Van Lede overleed aan de gevolgen van corona.", "paragraphs": ["Kees van Lede, de \u00e9minence grise van het bedrijfsleven, is dinsdagavond 22 december overleden. Dat heeft zijn familie bekendgemaakt aan EW.", "Van Lede vervulde in zijn imposante loopbaan talrijke topfuncties bij grote ondernemingen. Voordat hij in 1991 toetrad tot de raad van bestuur van toen nog chemieconcern Akzo, was hij jarenlang voorzitter van werkgeversvereniging VNO (tegenwoordig VNO-NCW). Dat werd hij op zijn 41ste, in 1984. Na zijn studie rechten in Leiden werkte Van Lede eerst bij Shell, adviesbureau McKinsey en de bouwbedrijven Nederhorst en HBG.", "Lees het volledige interview van EW met Kees van Lede terug: \u2018Ik heb de aangeboren neiging om naar oplossingen te zoeken\u2019", "Van Lede was ook", "internationaal gekend", "Als CEO van Akzo leidde hij de overname van het Zweedse bedrijf Nobel. Van Lede nam daar in 2003 afscheid als CEO. Daarna had hij vele commissariaten. Onder meer bij AkzoNobel, Heineken, Air France-KLM, De Nederlandsche Bank en Philips.", "Ook in het buitenland vervulde hij topfuncties. Zo was hij lang voorzitter van de Franse businessschool INSEAD. Tot op het laatst was hij lid van de internationale adviesraad van het Amerikaanse JP Morgan Chase, een van de grootste banken ter wereld. Daar zat hij niet alleen naast internationale topondernemers, maar ook naast vooraanstaande politici als de voormalige Amerikaanse ministers van Buitenlandse Zaken Henry Kissinger en Condoleezza Rice.", "Van Lede was kritisch over het aandeelhouderskapitalisme", "Begin dit jaar verscheen het boek Pessimisme is voor losers, een briefwisseling tussen hem en journalist Joris Luyendijk. Centraal thema daarin is het aandeelhouderskapitalisme. Van Lede toont zich daarin uiterst kritisch.", "\u2018Ik heb het aandeelhouderskapitalisme publiekelijk nooit omarmd,\u2019 zei hij in een interview met EW. \u2018Maar we zitten nu in een periode met ontwikkelingen die onverdedigbaar zijn. De kapitaalverschaffer, de aandeelhouder en de top gaan met enorme bedragen naar huis. Mensen aan de onderkant van de samenleving profiteren niet van de welvaartsgroei.\u2019", "Van Lede overleed aan de gevolgen van corona. Hij is 78 jaar geworden."], "authors": [], "keywords": ["overleden", "zijn", "van", "kees", "en", "met", "een", "bij", "aan", "lede", "oudakzonobeltopman", "het", "hij"], "pubDate": "2020-12-23T16:29:34Z", "publicationId": "092941c0-de6d-3237-8658-2bffe5811195"}