{"id": "b53a285f-22e0-3731-8506-9d7025dc285b", "title": "Rutte doet dringende oproep: \u2018Houd je op oudejaarsavond aan alle regels\u2019", "url": "https://www.parool.nl/nederland/rutte-doet-dringende-oproep-houd-je-op-oudejaarsavond-aan-alle-regels~bd0c4728/", "summary": "En geen vuurwerk afsteken.\u201dVolgens de premier heeft het grote gevolgen voor de ziekenhuizen als mensen morgen toch op grote schaal vuurwerk gaan afsteken.\nDe druk op de zorg is enorm, benadrukt Rutte.\n\u201cAls je je niet aan de regels houdt, wordt dat alleen maar meer.\u201dHij verwees naar het applausmoment voor de zorg in maart, tijdens de eerste coronagolf.\nMaar als je \u00e9cht wilt helpen, houd je je morgen, 31 december, aan alle voorschriften\u201dHet kabinet is bezorgd over de situatie in de ziekenhuizen en het hoge aantal coronabesmettingen.\n\u201cOverlastdingen zijn prioriteit nummer \u00e9\u00e9n, maar er is ook aandacht voor het naleven van de coronamaatregelen,\u201d stelde de CDA-bewindsman na afloop van het kabinetsberaad.", "paragraphs": ["Beeld ANP", "\u201cDat betekent niet meer dan twee mensen ontvangen, mits je de 1,5 meter kunt handhaven. En geen vuurwerk afsteken.\u201d", "Volgens de premier heeft het grote gevolgen voor de ziekenhuizen als mensen morgen toch op grote schaal vuurwerk gaan afsteken. De druk op de zorg is enorm, benadrukt Rutte. \u201cAls je je niet aan de regels houdt, wordt dat alleen maar meer.\u201d", "Hij verwees naar het applausmoment voor de zorg in maart, tijdens de eerste coronagolf. \u201cIedereen heeft toen staan klappen voor de zorg - ik ook. Maar als je \u00e9cht wilt helpen, houd je je morgen, 31 december, aan alle voorschriften\u201d", "Het kabinet is bezorgd over de situatie in de ziekenhuizen en het hoge aantal coronabesmettingen. Minister Tamara van Ark (Medische Zorg) roept Nederlanders zelfs op om morgenavond niet naar buiten te gaan. \u201cGa op oudejaarsavond met z\u2019n twee\u00ebn op de bank zitten. Doe een spelletje, maar ga niet naar buiten.\u201d", "Scrabbelen", "Volgens minister Ferd Grapperhaus van Justitie en Veiligheid zijn de politie en andere diensten zeer voorbereid op de jaarwisseling. \u201cOverlastdingen zijn prioriteit nummer \u00e9\u00e9n, maar er is ook aandacht voor het naleven van de coronamaatregelen,\u201d stelde de CDA-bewindsman na afloop van het kabinetsberaad.", "\u201cJe kunt dit jaar niet de dingen doen die je vorig jaar deed. Vuurwerk is gewoon echt verboden. Dit jaar is een sobere, saaie jaarwisseling. Dat moeten we maar inhalen met groot feest als covid weg is.\u201d Zelf blijft Grapperhaus thuis. \u201cWe gaan met z\u2019n twee\u00ebn scrabbelen ofzo.\u201d"], "authors": ["Hanneke Keultjes En Peter Winterman"], "keywords": ["je", "van", "het", "dringende", "alle", "doet", "voor", "regels", "en", "rutte", "op", "houd", "oudejaarsavond", "maar", "niet", "als", "zorg", "oproep"], "pubDate": "2020-12-30T18:36:00Z", "publicationId": "a3002aeb-6d5a-3894-adcb-0212effbc567"}