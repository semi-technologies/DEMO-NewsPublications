{"id": "a50311e9-949a-3e78-b535-952be97c4a65", "title": "Nieuwe elektrische bussen Connexxion Haarlem aan de kant na brand", "url": "https://nu.nl/haarlem/6100260/nieuwe-elektrische-bussen-connexxion-haarlem-aan-de-kant-na-brand.html", "summary": "De nieuwe, elektrische bussen van Connexxion blijven voorlopig uit voorzorg aan de kant.\nHet onderzoek naar de brand van vorige maand, waarbij vier elektrische bussen volledig uitbrandden, is nog niet afgerond.\nMaar op 12 december brandden vier nieuw aangekochte bussen volledig uit in de stalling van Connexxion in Haarlem.\nDe bussen die in Haarlem staan, zijn onderdeel van een grotere bestelling van 111 bussen voor regio Amstelland-Meerlanden en hebben een waarde van 400 duizend euro per stuk.\nHet gaat om bussen van het merk Ebusco.", "paragraphs": ["De nieuwe, elektrische bussen van Connexxion blijven voorlopig uit voorzorg aan de kant. Het onderzoek naar de brand van vorige maand, waarbij vier elektrische bussen volledig uitbrandden, is nog niet afgerond. Daardoor is het niet bekend of de bussen veilig zijn.", "Connexxion zou de twintig bussen vanaf 3 januari laten instromen in het rooster. Maar op 12 december brandden vier nieuw aangekochte bussen volledig uit in de stalling van Connexxion in Haarlem.", "Het is niet duidelijk of de brand is aangestoken of dat er een fout in de bussen zit. De politie, brandweer en technische dienst doen nog steeds onderzoek.", "De bussen die in Haarlem staan, zijn onderdeel van een grotere bestelling van 111 bussen voor regio Amstelland-Meerlanden en hebben een waarde van 400 duizend euro per stuk. Het gaat om bussen van het merk Ebusco.", "Het restant van de bestelling wordt gedurende het eerste en tweede kwartaal van 2021 geleverd. Het is nog onbekend of de volgende levering bussen ook aan de kant zal blijven.", "De reiziger zelf merkt er overigens weinig van. Er wordt nu doorgereden met de huidige dieselbussen."], "authors": ["Door"], "keywords": ["er", "van", "nog", "brand", "nieuwe", "en", "een", "wordt", "elektrische", "haarlem", "volledig", "kant", "aan", "connexxion", "het", "niet", "bussen"], "pubDate": null, "publicationId": "4d7a0f80-7953-388c-9af8-e7a437b5632e"}