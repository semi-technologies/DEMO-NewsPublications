{"id": "2c6779a2-7cc8-3efe-937c-56b083a1cdf8", "title": "Forse daling positieve testen in regio Amsterdam", "url": "https://www.parool.nl/amsterdam/forse-daling-positieve-testen-in-regio-amsterdam~b9e2e172/", "summary": "Beeld Anouk HulseboschEen mondkapjesplicht op drukke plekken en vervroegde horecasluiting: tijdens de tweede golf nam Amsterdam tal van lokale maatregelen om het coronavirus in te dammen.\nHet is dus zeer opvallend dat Amsterdam qua besmettingsaantallen nu onderaan de ranglijst bungelt.\nTwente is de GGD-regio waar het virus momenteel het hardst woekert, met 510 besmettingen per 100.000 mensen.\nRotterdam-Rijnmond, een van de regio's die de tweede golf aanvoerde, staat met 213 positieve tests per 100.000 inwoners zelfs helemaal onderaan.\nOndanks de daling, benadrukt de GGD dat de signaalwaarde van de regio nog steeds 'zeer ernstig\u2019 is.", "paragraphs": ["Amsterdam bungelt qua besmettingsaantallen onderaan de ranglijst. Beeld Anouk Hulsebosch", "Een mondkapjesplicht op drukke plekken en vervroegde horecasluiting: tijdens de tweede golf nam Amsterdam tal van lokale maatregelen om het coronavirus in te dammen. De hoofdstad was een brandhaard geworden.", "Het is dus zeer opvallend dat Amsterdam qua besmettingsaantallen nu onderaan de ranglijst bungelt. Afgelopen week werden er 242.1 besmettingen per 100.000 inwoners (op weekbasis) geconstateerd in Amsterdam-Amstelland. Twente is de GGD-regio waar het virus momenteel het hardst woekert, met 510 besmettingen per 100.000 mensen. Rotterdam-Rijnmond, een van de regio's die de tweede golf aanvoerde, staat met 213 positieve tests per 100.000 inwoners zelfs helemaal onderaan.", "Daling", "In week 52 (21 december t/m 27 december) daalde het aantal positief geteste mensen in Amsterdam-Amstelland met 17 procent vergeleken met de week daarvoor. De week daarvoor (14 t/m 20 december) steeg dat aantal nog met 23 procent. Ondanks de daling, benadrukt de GGD dat de signaalwaarde van de regio nog steeds 'zeer ernstig\u2019 is."], "authors": ["Het Parool"], "keywords": ["positieve", "van", "100000", "amsterdam", "zeer", "met", "tm", "testen", "tweede", "regio", "het", "week", "dat", "daling", "forse"], "pubDate": "2021-01-05T21:18:55Z", "publicationId": "a3002aeb-6d5a-3894-adcb-0212effbc567"}