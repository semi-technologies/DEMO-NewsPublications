{"id": "4816d75e-1b5a-3c7f-8d62-32e7b82bd317", "title": "Corona splijt vrienden en families met kerst: 'Sommigen voelen zich nu al schuldig'", "url": "https://www.rtlnieuws.nl/nieuws/nederland/artikel/5201902/kerst-kerstmis-feestdagen-corona-coronamaatregelen-coronaregels", "summary": "Sven heeft zijn kerstplannen met zijn collega\u2019s besproken, mensen die volgens hem vooral heel bang zijn voor corona.\n\"Tegenhouden kan ik ze niet.\nIk ben blij dat ze het gewoon zeggen, dan kan ik er tenminste nog naar handelen.\"\nOp cateringaanvragen die hij krijgt voor partijtjes van soms wel dertig personen gaat hij niet in.\n\"En ik kan toch niet tegen het personeel zeggen dat ze niet met hun vriendengroep mogen afspreken en hen dan wel een groep van dertig mensen laten bedienen?\"", "paragraphs": ["Daarom willen ze Tweede Kerstdag weer even leven 'zoals het \u00e9chte normaal'. \"En dit gaan wij dus ook doen. Al is het maar voor \u00e9\u00e9n avond. De meeste van ons zien het als een bijdrage aan ons eigen individuele gezondheid, wat ook zeker niet onbelangrijk is.\"", "Sven heeft zijn kerstplannen met zijn collega\u2019s besproken, mensen die volgens hem vooral heel bang zijn voor corona. \"Zelf zouden zij het niet doen, maar tegelijkertijd merk ik dat er zelfs bij hen een heel klein beetje begrip is dat mensen dit ook nodig hebben.\"", "Jonge collega's", "Begrip heeft horecabaas Simon ook wel. Hij is zelf tenslotte ook jong geweest. Toch vindt hij het moeilijk dat hij nu al zijn spaargeld en extra leningen in zijn restaurant moet stoppen, terwijl zijn jonge personeelsleden zich gedragen alsof ze nog nooit van de coronaregels gehoord hebben.", "Hij heeft een 'superleuk team' en vindt het daarom soms moeilijk hoe hij moet reageren. \"Wat doe je als je erachter komt dat jonge collega\u2019s veelvuldig in overtreding zijn? Laat je ze dan werken of tref je maatregelen? Mijn restaurant staat in een kleine plaats. We hebben hier een uitbraak gehad. Ik heb iedereen die zich niet aan de regels hield, uitgeroosterd.\"", "Gekkenhuis met oud en nieuw", "Vooral oud en nieuw wordt een gekkenhuis, voorspelt Simon. 'Dan ga ik me niet aan de regels houden', hoort hij de tieners en jonge twintigers zeggen die voor hem werken. \"Tegenhouden kan ik ze niet. Ik ben blij dat ze het gewoon zeggen, dan kan ik er tenminste nog naar handelen.\"", "Op cateringaanvragen die hij krijgt voor partijtjes van soms wel dertig personen gaat hij niet in. Jammer van de inkomsten, maar Simon wil grote groepen niet stimuleren en zelf ook geen risico nemen. \"En ik kan toch niet tegen het personeel zeggen dat ze niet met hun vriendengroep mogen afspreken en hen dan wel een groep van dertig mensen laten bedienen?\""], "authors": [], "keywords": ["vrienden", "sommigen", "het", "hij", "met", "zijn", "ik", "schuldig", "families", "niet", "zich", "nu", "kerst", "en", "splijt", "een", "ze", "voelen", "ook", "dat"], "pubDate": "2020-12-08T13:46:24+01:00", "publicationId": "ce2257c9-a2d2-3c8b-975a-6872cbf4036a"}