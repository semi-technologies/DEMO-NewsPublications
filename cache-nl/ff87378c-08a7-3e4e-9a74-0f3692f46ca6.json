{"id": "ff87378c-08a7-3e4e-9a74-0f3692f46ca6", "title": "Vlees laat zich in Nederlandse keukens maar lastig vervangen - Unilever gaat er meer werk van maken", "url": "https://volkskrant.nl/nieuws-achtergrond/vlees-laat-zich-in-nederlandse-keukens-maar-lastig-vervangen-unilever-gaat-er-meer-werk-van-maken~b99a712d/", "summary": "Niet verrassend, want terwijl de vleesconsumptie al jaren relatief stabiel is, laat de verkoop van plantaardige vleesvarianten al enige tijd dubbele groeicijfers zien.\nVoor tal van zuivelproducten komen eveneens meer plantaardige opties.\nZoals veganistische varianten van Hellmann\u2019s mayonaise en ijs van Magnum en Ben & Jerry\u2019s.\nIn de komende vijf tot zeven jaar moeten dergelijke plantaardige producten voor een jaarlijkse omzet van 1 miljard euro zorgen.\nOok het tegengaan van voedselverspilling, het verhogen van de voedzaamheid van producten en het verlagen van calorie\u00ebn, suiker en zout in tal van producten krijgt meer prioriteit.", "paragraphs": ["De Vegetarische Slager is sinds 2018 in handen van levensmiddelenconcern Unilever. Beeld Hollandse Hoogte", "Het levensmiddelenconcern kocht in 2018 al de Vegetarische Slager en richt zich nu met een nieuwe strategie nog nadrukkelijker op de omslag naar meer plantaardige eiwitten. Niet verrassend, want terwijl de vleesconsumptie al jaren relatief stabiel is, laat de verkoop van plantaardige vleesvarianten al enige tijd dubbele groeicijfers zien.", "Het Wageningse onderzoek suggereert dat deze \u2018vleesvervangers\u2019 vaak iets anders vervangen dan biefstukken of speklappen. Het aantal mensen dat zichzelf als typische vleeseter ziet, daalde sinds 2015 weliswaar van ruim 71 procent naar ruim 61 procent in 2019, maar het zelfbeeld van de bijna 2.500 respondenten strookt niet met hun consumptiepatroon . De onderzoekers zagen in deze groep zelfs geen stijging in de consumptie van vleesvervangers of andere alternatieve eiwitten, zoals vis, peulvruchten, zeewier en insecten.", "Unilever zet met de nieuwe strategie, Future Foods gedoopt, niet alleen in op vleesvarianten - denk aan de vegaworst van Unox. Voor tal van zuivelproducten komen eveneens meer plantaardige opties. Zoals veganistische varianten van Hellmann\u2019s mayonaise en ijs van Magnum en Ben & Jerry\u2019s.", "In de komende vijf tot zeven jaar moeten dergelijke plantaardige producten voor een jaarlijkse omzet van 1 miljard euro zorgen. De totale jaaromzet van Unilever is ruim 50 miljard euro.", "De woensdag afgekondigde Unilever-strategie behelst meer dan de eiwitverschuiving. Ook het tegengaan van voedselverspilling, het verhogen van de voedzaamheid van producten en het verlagen van calorie\u00ebn, suiker en zout in tal van producten krijgt meer prioriteit."], "authors": ["Pieter Hotse Smit"], "keywords": ["werk", "van", "vervangen", "unilever", "meer", "maar", "het", "plantaardige", "producten", "met", "niet", "zich", "en", "al", "maken", "vlees", "ruim", "nederlandse"], "pubDate": "2020-11-18T12:42:00+01:00", "publicationId": "1a359314-37ee-33a8-8de7-301d3eb2ed28"}