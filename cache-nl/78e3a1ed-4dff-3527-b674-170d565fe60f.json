{"id": "78e3a1ed-4dff-3527-b674-170d565fe60f", "title": "Corona is niet altijd de maat der dingen", "url": "https://www.volkskrant.nl/kijkverder/v/2020/corona-is-niet-altijd-de-maat-der-dingen~v396729/", "summary": "Weinig mensen zagen de afgelopen maanden op zoveel verschillende plekken Nederlanders met de anderhalvemetersamenleving worstelen als fotograaf Marcel van den Bergh.\nEn daarom begon het hem op te vallen dat hij op het platteland niets van die anderhalvemeterpreoccupatie merkte.\nWie wil, kan de foto\u2019s op deze pagina, allemaal vorige week in ruraal gebied genomen, de onofficie\u0308le titel \u2018alsof er nooit corona is uitgebroken\u2019 meegeven.\nWie wil weten hoeveel anderhalve meter ook alweer is, kan zijn voordeel doen met de lekke binnenband van de amateurwielrenner.\nWie niet meer wist hoeveel een meter ongeveer was, wordt geholpen door het jongetje dat een penalty gaat nemen.", "paragraphs": ["Weinig mensen zagen de afgelopen maanden op zoveel verschillende plekken Nederlanders met de anderhalvemetersamenleving worstelen als fotograaf Marcel van den Bergh. Terrassen, sportscholen, winkelcentra: overal fotografeerde hij ongemak met afstand houden. En daarom begon het hem op te vallen dat hij op het platteland niets van die anderhalvemeterpreoccupatie merkte. Zo klein als Nederland is, zo groot zijn de contrasten. Wie wil, kan de foto\u2019s op deze pagina, allemaal vorige week in ruraal gebied genomen, de onofficie\u0308le titel \u2018alsof er nooit corona is uitgebroken\u2019 meegeven. Op alle foto\u2019s speelt afstand een rol, nooit heeft corona er iets mee te maken. Wie wil weten hoeveel anderhalve meter ook alweer is, kan zijn voordeel doen met de lekke binnenband van de amateurwielrenner. Wie niet meer wist hoeveel een meter ongeveer was, wordt geholpen door het jongetje dat een penalty gaat nemen."], "authors": ["September"], "keywords": ["zo", "van", "het", "maat", "op", "met", "zijn", "wie", "wil", "corona", "niet", "der", "een", "te", "altijd", "dingen"], "pubDate": null, "publicationId": "1a359314-37ee-33a8-8de7-301d3eb2ed28"}