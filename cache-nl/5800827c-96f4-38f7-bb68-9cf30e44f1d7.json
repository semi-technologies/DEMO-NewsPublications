{"id": "5800827c-96f4-38f7-bb68-9cf30e44f1d7", "title": "Briefje buren Hoogeveen: \u2019Welkom, maar haal die verloederende glitterverlichting weg\u2019", "url": "https://www.telegraaf.nl/nieuws/1794739880/briefje-buren-hoogeveen-welkom-maar-haal-die-verloederende-glitterverlichting-weg", "summary": "\u201eUiteraard bent u van harte welkom als nieuwe bewoners in onze wijk\u201d, luidt de nog aardige eerste zin van het bericht.\n\u24b8 Facebook\u2019Lekker laten hangen\u2019De nieuwe bewoners deelden het welkomstbericht van hun buren op Facebook, met daaronder een foto van de versierde woning.\nDirect na de plaatsing van het bericht stroomden de reacties binnen.\nAnderen zeggen dat het stel de lichtjes \u2019lekker moeten laten hangen\u2019.\nUit rondvraag onder buurtbewoners is inmiddels gebleken dat de directe buren van het stel niet achter het briefje zitten.", "paragraphs": ["\u201eUiteraard bent u van harte welkom als nieuwe bewoners in onze wijk\u201d, luidt de nog aardige eerste zin van het bericht. Vervolgens komt de \u2019maar\u2019. \u201eMet uw extreme/kermisachtige en asociaal ogende bonte kerstversiering in de tuin, heeft u ons als medewijkbewoners op een zeer onaangename wijze verrast\u201d, gaat de boodschap verder. Volgens de bewoner past de asociale verlichting niet in de respectabele wijk. Het verzoek is dan ook om deze te verwijderen en eventueel te vervangen door een \u201erustige en bij een kerst passende kerstverlichting.\u201d", "Tekst loopt door onder de foto.", "\u24b8 Facebook", "\u2019Lekker laten hangen\u2019", "De nieuwe bewoners deelden het welkomstbericht van hun buren op Facebook, met daaronder een foto van de versierde woning. Direct na de plaatsing van het bericht stroomden de reacties binnen. \u201eNiks mis mee. Denk dat de schrijver van het bericht niet thuis hoort in deze wijk en lekker in een hutje op de hei moet gaan wonen\u201d, schrijft iemand onder de foto. Anderen zeggen dat het stel de lichtjes \u2019lekker moeten laten hangen\u2019.", "Uit rondvraag onder buurtbewoners is inmiddels gebleken dat de directe buren van het stel niet achter het briefje zitten. Ook heeft het stel veel lieve reacties gehad van mensen uit de buurt."], "authors": [], "keywords": ["van", "die", "weg", "hoogeveen", "welkom", "een", "niet", "en", "stel", "maar", "briefje", "wijk", "onder", "verloederende", "glitterverlichting", "haal", "op", "foto", "het", "buren"], "pubDate": null, "publicationId": "eaaf7e23-4e36-3c2d-bfe0-80f3507a250a"}