{"id": "3342b53a-83d1-3062-b38e-6b3f55d904fc", "title": "Enkele kippen sneuvelen bij ongeluk met vrachtwagen op A7 bij Oostwold, snelweg tussen Westpoort en Leek is weer open (+video)", "url": "https://www.dvhn.nl/groningen/Enkele-kippen-sneuvelen-bij-ongeluk-met-vrachtwagen-op-A7-bij-Oostwold-26274169.html", "summary": "Op de A7 bij Oostwold is in de nacht van woensdag op donderdag een vrachtwagen beladen met kippen van de weg geraakt.\nDe weg is dicht tussen Industrieterrein Westpoort en Leek.\nDe afsluiting neemt een groot deel van de dag in beslag.. Rond kwart voor tien woensdagochtend hadden bergingsmedewerkers de gestrande truck alweer bijna op de weg staan.\nDe ongeveer 7000 kippen moeten worden overgebracht naar een andere wagen.\nGeadviseerd wordt aan weggebruikers vanuit Groningenrichting Heerenveen eerst de A28 te volgen om vervolgens via de A32 weer richting het noorden te rijden.", "paragraphs": ["Op de A7 bij Oostwold is in de nacht van woensdag op donderdag een vrachtwagen beladen met kippen van de weg geraakt. De combinatie eindigde in de sloot.", "De weg is dicht tussen Industrieterrein Westpoort en Leek. De afsluiting neemt een groot deel van de dag in beslag.. Rond kwart voor tien woensdagochtend hadden bergingsmedewerkers de gestrande truck alweer bijna op de weg staan. De verwachting is dat de werkzaamheden rond de middag zijn afgerond. Het afgesloten weggedeelte gaat om 12.30 uur weer open.", "De chauffeur kon zonder verwondingen de vrachtwagen verlaten. Enkele kippen overleefden de klap niet. De berging neemt geruime tijd in beslag. De ongeveer 7000 kippen moeten worden overgebracht naar een andere wagen. Daarna kan de vrachtwagen uit de sloot worden getakeld.", "loading", "Verkeer richting Heerenveen wordt omgeleid. Geadviseerd wordt aan weggebruikers vanuit Groningenrichting Heerenveen eerst de A28 te volgen om vervolgens via de A32 weer richting het noorden te rijden.", "loading"], "authors": [], "keywords": ["sneuvelen", "van", "bij", "kippen", "snelweg", "op", "video", "vrachtwagen", "westpoort", "tussen", "een", "wordt", "te", "weer", "open", "weg", "worden"], "pubDate": null, "publicationId": "bb59becc-5bf6-3c6d-8cdd-d41716890d16"}