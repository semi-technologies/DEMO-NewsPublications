{"id": "6e7afeea-bdf8-3afa-833a-5b8aa4cdc64b", "title": "Sabine vertrouwt nooit meer blindelings iemand haar geld toe", "url": "https://www.rtlnieuws.nl/lifestyle/artikel/5199005/sabine-vertrouwt-nooit-meer-iemand-blindelings-haar-geld-toe-geld-lenen", "summary": "Het kwam erop neer dat ze heel snel drieduizend euro nodig had, anders werd ze haar huis uitgezet.\nIk schrok, want ik wist helemaal niet dat ze schulden had.\nDe gedachte dat zij met haar twee kleine kinderen op straat zou komen te staan, kon ik niet verdragen.\nHopelijk hield Lonneke zich aan haar woord en had ik het geld over vijf maanden weer terug.\nIk was ook trots en blij dat ik mijn vriendin uit de brand kon helpen en dat ze niet met haar kleintjes dakloos zou worden.\"", "paragraphs": ["\"Het telefoontje waarin Lonneke mij om geld vroeg, kan ik me nog goed herinneren. Het was begin 2013. Lonneke klonk paniekerig. Het kwam erop neer dat ze heel snel drieduizend euro nodig had, anders werd ze haar huis uitgezet. Ik schrok, want ik wist helemaal niet dat ze schulden had. Even viel ik stil, en Lonneke legde uit dat ze mij niets had verteld uit schaamte. Ik vroeg of ze haar schuld niet in termijnen kon betalen. Maar nee, dat was echt niet mogelijk volgens haar. De gedachte dat zij met haar twee kleine kinderen op straat zou komen te staan, kon ik niet verdragen. Dus ik zei dat ze het geld van mij kon lenen. Ik benadrukte nog wel dat dit mijn potje voor noodgevallen was. Maar Lonneke beloofde me het in mei terug te betalen, want dan zou zij weer geld terugkrijgen van de belastingdienst. Ik kan mezelf wel tegen mijn voorhoofd slaan dat ik erin getrapt ben, nu ik er weer aan terugdenk.", "Meteen na het telefoontje liep ik naar mijn laptop en maakte ik het bedrag over. Ik kneep 'm wel toen ik dat deed. Hopelijk hield Lonneke zich aan haar woord en had ik het geld over vijf maanden weer terug. Ik was ook trots en blij dat ik mijn vriendin uit de brand kon helpen en dat ze niet met haar kleintjes dakloos zou worden.\""], "authors": [], "keywords": ["sabine", "iemand", "het", "meer", "lonneke", "ik", "kon", "haar", "blindelings", "dat", "ze", "vertrouwt", "geld", "niet", "toe", "en", "mijn", "nooit"], "pubDate": "2020-11-27T10:46:19+01:00", "publicationId": "ce2257c9-a2d2-3c8b-975a-6872cbf4036a"}