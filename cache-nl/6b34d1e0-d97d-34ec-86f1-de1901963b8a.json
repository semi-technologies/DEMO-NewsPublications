{"id": "6b34d1e0-d97d-34ec-86f1-de1901963b8a", "title": "Van den Heuvel reageert op doodsbedreiging", "url": "https://www.telegraaf.nl/financieel/1625394935/pensioen-kan-komende-jaren-sneller-omhoog", "summary": "Dat blijkt uit het plan voor de overgang naar het nieuwe pensioenstelsel dat minister Koolmees (Sociale Zaken) woensdag heeft gepresenteerd.\nUiterlijk 2026 moeten fondsen over naar het nieuwe stelsel, waarin de pensioenen ook sneller omhoog moeten kunnen.\nDaarna komt de grens op 95% te liggen, maar daar zijn uitzonderingen op.\nVoor veel gepensioneerden is de kans op een verlaging desalniettemin een stuk groter dan de kans op een verhoging.\nMaar bij een klein zuchtje tegenwind op de beurzen, is een korting eind dit jaar nog altijd een re\u00ebel scenario.", "paragraphs": ["De drempel om de oudedagsvoorziening te mogen indexeren, gaat omlaag. Hetzelfde geldt voor de grens waarbij moet worden gekort, nogal altijd een re\u00ebel gevaar voor grote pensioenfondsen.", "Dat blijkt uit het plan voor de overgang naar het nieuwe pensioenstelsel dat minister Koolmees (Sociale Zaken) woensdag heeft gepresenteerd.", "Uiterlijk 2026 moeten fondsen over naar het nieuwe stelsel, waarin de pensioenen ook sneller omhoog moeten kunnen.", "De vakbonden wilden graag dat die soepelere regels voor indexatie ook al zouden gelden bij de overgang naar het nieuwe stelsel. En daar heeft Koolmees nu ruimte voor geboden.", "Fondsen mogen het pensioen straks al verhogen bij een dekkingsgraad van 105%, dus als er voor elke euro toegezegd pensioen \u20ac1,05 in kas is. Die grens ligt nu nog op 110%.", "Bekijk ook: Meer lucht voor pensioenfondsen", "Koolmees grijpt zoals bekend ook stevig in om kortingen te voorkomen. Eind dit jaar hoeven fondsen pas de pensioenen te verlagen als de dekkingsgraad onder 90% ligt. Die grens geldt eind 2021 ook nog.", "Daarna komt de grens op 95% te liggen, maar daar zijn uitzonderingen op. Een fonds dat onder 95% zit, maar een plan kan overleggen waarin het in de jaren daarna wel naar die grens toe kan groeien, hoeft ook nog niet te korten.", "Voor veel gepensioneerden is de kans op een verlaging desalniettemin een stuk groter dan de kans op een verhoging. De twee grootste fondsen voor de ambtenaren en leraren (ABP) en het zorgpersoneel (PFZW) zijn eind november net weer boven de grens van 90% geklommen.", "Maar bij een klein zuchtje tegenwind op de beurzen, is een korting eind dit jaar nog altijd een re\u00ebel scenario. PvdA en GL, die de coalitie steunen bij het pensioenakkoord, vroegen daarom om een \u2019generaal pardon\u2019 voor pensioenkortingen eind dit jaar. Maar daar wil Koolmees niet aan."], "authors": ["Leon Brandsema En Martin Visser"], "keywords": ["van", "die", "reageert", "doodsbedreiging", "den", "een", "ook", "heuvel", "grens", "te", "eind", "op", "voor", "naar", "het"], "pubDate": null, "publicationId": "eaaf7e23-4e36-3c2d-bfe0-80f3507a250a"}