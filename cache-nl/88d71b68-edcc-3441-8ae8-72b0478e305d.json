{"id": "88d71b68-edcc-3441-8ae8-72b0478e305d", "title": "Sinterklaas door de jaren heen", "url": "https://www.nrc.nl/nieuws/2020/12/03/sinterklaas-door-de-jaren-heen-a4021510", "summary": "Sinterklaas door de jaren heenDit jaar moest de Sint het zonder publiek doen.\nToen er nog geen camera\u2019s waren, zagen de Sint en zijn Pieten er in de verschillende delen van Nederland totaal anders uit.\nZo droeg Sinterklaas toen hij begin deze eeuw in een Brabants dorp aankwam, een borstelige baard, een zakhorloge en een rijbroek onder zijn lichte mantel.\nZijn begeleider leek, met zijn lange jas en hoge hoed, nog het meest op een schoorsteenveger \u2013 met roe.\nDeze Brabantse variant van \u2018Piet\u2019, die ook op Cura\u00e7ao en in Haarlem voorkomt, wordt Sjaak Sjoer (of Sjaksjoer) genoemd.", "paragraphs": ["Sinterklaas door de jaren heen", "Dit jaar moest de Sint het zonder publiek doen. Zonder publiek en onder toeziend oog van slechts \u00e9\u00e9n enkele verslaggever kwam hij op 14 november aan in Nederland. Ook pakjesavond op 5 december zal, coronabestendig, in kleine kring gevierd worden. Toen er nog geen camera\u2019s waren, zagen de Sint en zijn Pieten er in de verschillende delen van Nederland totaal anders uit. Het eeuwenoude volksfeest kende namelijk allerlei lokale varianten. Zo droeg Sinterklaas toen hij begin deze eeuw in een Brabants dorp aankwam, een borstelige baard, een zakhorloge en een rijbroek onder zijn lichte mantel. Zijn begeleider leek, met zijn lange jas en hoge hoed, nog het meest op een schoorsteenveger \u2013 met roe. Deze Brabantse variant van \u2018Piet\u2019, die ook op Cura\u00e7ao en in Haarlem voorkomt, wordt Sjaak Sjoer (of Sjaksjoer) genoemd. Demonstraties lijken de laatste jaren onlosmakelijk verbonden met de aankomst van de goedheiligman. Maar ook in de jaren tachtig waren er al protesten van actiecomit\u00e9s. Niet alleen rondom de de figuur Zwarte Piet, maar ook over de commercialisering van deze oude Nederlandse traditie."], "authors": ["Leestijd Minuten"], "keywords": ["van", "jaren", "het", "op", "met", "zijn", "heen", "een", "ook", "en", "er", "door", "sinterklaas"], "pubDate": "2020-12-03T00:00:00", "publicationId": "523804ef-c522-3326-9bed-36886aac98cb"}