{"id": "bdf5d632-bbdb-30eb-979b-7028fd7843d2", "title": "Honderdduizenden priv\u00e9gegevens op straat na hack gamestudio Capcom", "url": "https://nu.nl/games/6090780/honderdduizenden-privegegevens-op-straat-na-hack-gamestudio-capcom.html", "summary": "Door een hack bij het Japanse gamebedrijf Capcom ligt de informatie van minstens tienduizenden klanten op straat, meldt de gameontwikkelaar maandag op zijn website.\nCapcom werd afgelopen week getroffen door een cyberaanval waarbij 1 terabyte aan informatie werd gestolen.\nInmiddels heeft het bedrijf in kaart gebracht wat voor privacygevoelige informatie op straat ligt.\nGevoelige bedrijfsinformatie ook op straatOok van voormalige medewerkers en hun familieleden zou veel privacygevoelige data op straat liggen, waaronder ook rapporten van de hr-afdeling en interne documenten.\nCapcom verzekert dat creditcardinformatie of andere financi\u00eble data niet op straat liggen, omdat betalingen door een externe partij worden verwerkt.", "paragraphs": ["Door een hack bij het Japanse gamebedrijf Capcom ligt de informatie van minstens tienduizenden klanten op straat, meldt de gameontwikkelaar maandag op zijn website.", "Het gaat om informatie van personeel en klanten in Japan en Noord-Amerika. Het is onduidelijk hoeveel mensen door het datalek zijn getroffen, maar het zou om 350.000 verschillende gegevens gaan.", "Capcom werd afgelopen week getroffen door een cyberaanval waarbij 1 terabyte aan informatie werd gestolen. Inmiddels heeft het bedrijf in kaart gebracht wat voor privacygevoelige informatie op straat ligt.", "In Japan zijn de namen, adressen, telefoonnummers en e-mailadressen van iedereen die met de klantenservice contact heeft gehad gelekt. Bij de Amerikanen gaat het om gegevens uit een online winkel en de e-sportsite van het bedrijf.", "Daarnaast zouden ook tienduizenden gegevens over aandeelhouders zijn gelekt, waaronder namen, e-mailadressen en genderinformatie.", "Gevoelige bedrijfsinformatie ook op straat", "Ook van voormalige medewerkers en hun familieleden zou veel privacygevoelige data op straat liggen, waaronder ook rapporten van de hr-afdeling en interne documenten.", "Capcom verzekert dat creditcardinformatie of andere financi\u00eble data niet op straat liggen, omdat betalingen door een externe partij worden verwerkt.", "Het Japanse bedrijf werd in de jaren tachtig en negentig bekend met games zoals Street Fighter, Mega Man en Resident Evil. Het online spel Monster Hunter: World is de grootste titel die het bedrijf heeft uitgebracht."], "authors": ["Door"], "keywords": ["door", "van", "priv\u00e9gegevens", "straat", "een", "hack", "capcom", "honderdduizenden", "het", "en", "informatie", "op", "werd", "gamestudio", "zijn"], "pubDate": null, "publicationId": "4d7a0f80-7953-388c-9af8-e7a437b5632e"}