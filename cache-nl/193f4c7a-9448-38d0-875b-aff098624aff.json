{"id": "193f4c7a-9448-38d0-875b-aff098624aff", "title": "2020 in je brein: 'Alles waar emotie bij komt kijken, herinner je je beter'", "url": "https://www.rtlnieuws.nl/lifestyle/gezondheid/artikel/5205931/alles-waar-emotie-bij-komt-kijken-herinner-je-je-beter-corona", "summary": "'Machine moet weer op gang komen'De beste manier om afgelopen jaar te verwerken en het nieuwe jaar goed te beginnen?\nDan moet je je daar echt toe zetten.\nGa eens na: inmiddels zitten we al drie maanden thuis en dat kan zorgen dat je in een sleur terecht bent gekomen.\nNormaal helpen collega\u2019s daarbij en nu moet je het alleen doen.\nMaar dat kan, geloof me, zolang je je ritme behoudt.\"", "paragraphs": ["Volgens Scherder is het behouden van een goed ritme waardevol voor de gehele kwaliteit van leven. \"Je blijft initiatiefnemend en positiever gestemd. Veel mensen zijn klaar met de situatie van nu. Voelen zich eenzaam en somber. Uit studies blijkt dat sars-pandemie\u00ebn gepaard gaan met stemmingsproblematiek, inactiviteit en passiviteit. Dit komt omdat je nergens meer naar toe h\u00f3eft. Maar doe het alsjeblieft wel, want dan blijf je hersenfuncties als 'willen', 'motivatie' en 'initiatief nemen' stimuleren.\"", "'Machine moet weer op gang komen'", "De beste manier om afgelopen jaar te verwerken en het nieuwe jaar goed te beginnen? \"Pak je ritme op. En blijf dat doen. Ook als je er geen zin in hebt. Misschien denk je: ik vind het juist wel lekker, het is wel prima zo. Pas daarvoor op, want hierdoor ontstaat gemakzucht. Hoe langer die pauze duurt, hoe moeilijker het daarna is om er weer voor te gaan\", zegt Scherder.", "\"Ben je lang op vakantie geweest en ga je daarna weer aan het werk? Dan moet je je daar echt toe zetten. Ga eens na: inmiddels zitten we al drie maanden thuis en dat kan zorgen dat je in een sleur terecht bent gekomen. Dat gevoel van intrinsieke motivatie, de drang om een bepaald stuk weer op tijd in te moeten leveren en op tijd op afspraken te zijn, dat je zin hebt in je werkdag, dat moet er weer in. Dat is lastig, want die machine moet eerst op gang komen. Normaal helpen collega\u2019s daarbij en nu moet je het alleen doen. Maar dat kan, geloof me, zolang je je ritme behoudt.\""], "authors": [], "keywords": ["waar", "komt", "emotie", "weer", "bij", "brein", "wel", "te", "kijken", "beter", "je", "van", "en", "herinner", "moet", "op", "het", "dat", "alles"], "pubDate": "2020-12-31T11:55:11Z", "publicationId": "ce2257c9-a2d2-3c8b-975a-6872cbf4036a"}