{"id": "093474bc-cce9-3323-b935-15a2a3b6a47f", "title": "NU.nl lanceert een nieuwswebsite voor kinderen", "url": "https://nu.nl/advertorial-nunl/5994573/nunl-lanceert-een-nieuwswebsite-voor-kinderen.html", "summary": "Daarom komt NU.nl met NUjunior en checkNU: nieuwsmerken speciaal voor kinderen en jongeren.\nNUjunior voor kinderen van 7 tot 12 jaarNUjunior is een aparte website, gemaakt door de mensen achter NU.nl, maar met een eigen team aan redacteuren.\nHet is speciaal voor kinderen van zeven tot twaalf jaar, die op de basisschool zitten en nieuwsgierig zijn naar wat er in de wereld gebeurt.\nDe nieuwe website wil, samen met het werk van de redacteuren, ook de input van kinderen gebruiken bij het maken van nieuws.\nCheckNU vertaalt het nieuws van NU.nl op Instagram.", "paragraphs": ["Kinderen komen tegenwoordig vaker in aanraking met nieuws dan vroeger. Toch zijn er weinig plekken online waar het nieuws speciaal voor hen gemaakt wordt. Daarom komt NU.nl met NUjunior en checkNU: nieuwsmerken speciaal voor kinderen en jongeren.", "NUjunior voor kinderen van 7 tot 12 jaar", "NUjunior is een aparte website, gemaakt door de mensen achter NU.nl, maar met een eigen team aan redacteuren. Het is speciaal voor kinderen van zeven tot twaalf jaar, die op de basisschool zitten en nieuwsgierig zijn naar wat er in de wereld gebeurt.", "\u201cWe bereiken elke maand al ruim 100.000 kinderen in deze leeftijdscategorie. Echter is het taal- en beeldgebruik op NU.nl niet geschikt voor kinderen.\u201d Gert-Jaap Hoekman, hoofdredacteur van NU.nl", "NUjunior is compleet ingericht om kinderen op een toegankelijke manier in aanraking te laten komen met het nieuws en ze de mogelijkheid te bieden om mee te praten over actuele gebeurtenissen. Dit wordt gedaan met het gebruik van afbeeldingen, strips, video's en berichten in duidelijke taal. Bovendien ontmoeten kinderen bij een bezoekje aan NUjunior.nl Dot. Dot is de mascotte van NUjunior.", "NUjunior brengt, net zoals NU.nl, zowel hard als zacht nieuws. De nieuwe website wil, samen met het werk van de redacteuren, ook de input van kinderen gebruiken bij het maken van nieuws. Kinderen weten nu eenmaal erg goed wat ze willen.", "checkNU voor middelbare scholieren", "Naast NUjunior introduceert NU.nl checkNU: een Instagram-kanaal speciaal gericht op middelbare scholieren. Het Instagram-account biedt nieuws dat relevant, toegankelijk en begrijpelijk is voor deze doelgroep.", "CheckNU vertaalt het nieuws van NU.nl op Instagram. Volgers van het kanaal hebben invloed op de berichtgeving: zo worden jonge reporters gevraagd een actieve bijdrage te leveren door het maken van hun eigen video's.", "\"Ook voor middelbare scholieren is nieuws heel belangrijk\", aldus hoofdredacteur Hoekman. \"Onderwerpen als de basisbeurs, lerarenstakingen en jeugdzorg zijn voor hen erg relevant. Desondanks werd hier tot nu toe bijna alleen nog over geschreven voor volwassenen. NU.nl brengt hier met de lancering van de nieuwsmerken NUjunior en checkNU verandering in.\"", "Benieuwd? Bezoek NUjunior.nl of neem een kijkje op checkNU."], "authors": ["Door"], "keywords": ["nieuws", "van", "het", "op", "met", "kinderen", "nieuwswebsite", "nunl", "lanceert", "een", "en", "voor"], "pubDate": null, "publicationId": "4d7a0f80-7953-388c-9af8-e7a437b5632e"}