{"id": "4e59fef1-b273-3fd9-a045-d48acbf2cb2f", "title": "'Twitter-president' Trump is verbannen, maar drukte wel stempel op sociale medium", "url": "https://nos.nl/artikel/2363654-twitter-president-trump-is-verbannen-maar-drukte-wel-stempel-op-sociale-medium.html", "summary": "Het is voorbij voor Trump op Twitter: het account van de Amerikaanse president is voorgoed van het sociale medium verbannen.\nHij gebruikte zijn account onder meer om kritiek te leveren, beleid te testen, mensen te ontslaan en te dreigen.\n\"Twitter heeft voor Trump een wezenlijke rol gespeeld in het omzeilen van de bestaande media en het direct toespreken van zijn achterban.\nOok kon hij op het medium proefballonnen en beleidsstandpunten lanceren.\nOok waren na een paar uur al alle domeinnamen met 'covfefe' erin uitverkocht en kocht iemand een nummerbord met het woord erop.", "paragraphs": ["Het is voorbij voor Trump op Twitter: het account van de Amerikaanse president is voorgoed van het sociale medium verbannen. Nogal een moment, want Twitter was niet zomaar een sociaal medium voor Trump. Hij gebruikte zijn account onder meer om kritiek te leveren, beleid te testen, mensen te ontslaan en te dreigen.", "De president gebruikte Twitter ruim tien jaar. Met bijna 90 miljoen volgers viel hij net buiten de top-5 van populairste accounts. \"Twitter was zijn meest belangrijke spreekbuis\", zegt Amerika-kenner Markha Valenta. \"Twitter heeft voor Trump een wezenlijke rol gespeeld in het omzeilen van de bestaande media en het direct toespreken van zijn achterban. Door dit sociale medium ontwikkelden zijn volgers een persoonlijke verhouding met hem, die normaal niet mogelijk was geweest.\"", "Ook kon hij op het medium proefballonnen en beleidsstandpunten lanceren. \"Als hij dan veel reacties kreeg, wist hij dat hij iets goeds te pakken had.\" Vervolgens ontwikkelde hij daar dan een campagne omheen in de 'echte wereld', zegt de Amerika-kenner.", "Covfefe", "Het afgelopen decennium heeft Trump ruim 57.000 tweets verstuurd, gemiddeld zo'n 15 per dag. De tweet die de meeste grappen opleverde, was die uit 2017 waardoor #covfefe trending werd. Waarschijnlijk wilde de president het woord press coverage typen, maar binnen de kortste keren stonden sociale media al vol met grappen: \"Is Trump tijdens het twitteren in slaap gevallen?\"", "Ook waren na een paar uur al alle domeinnamen met 'covfefe' erin uitverkocht en kocht iemand een nummerbord met het woord erop."], "authors": ["Carmen Dorlo", "Redacteur Online", "Joost Schellevis"], "keywords": ["sociale", "twitterpresident", "stempel", "verbannen", "medium", "het", "van", "zijn", "een", "met", "op", "te", "trump", "drukte", "maar", "hij", "twitter", "wel"], "pubDate": null, "publicationId": "88173a0d-96a0-3f0e-a203-5a13f8839a59"}