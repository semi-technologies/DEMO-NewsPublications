{"id": "f4dfd490-679a-38d2-b1c0-d568db3fd884", "title": "\u2018Verdacht\u2019 pakket bij Poolse supermarkt Aalsmeer blijkt bestelling", "url": "https://www.parool.nl/nederland/verdacht-pakket-bij-poolse-supermarkt-aalsmeer-blijkt-bestelling~b4bd940b/", "summary": "De winkel is samen met drie andere supermarkten doelwit geweest van een aanslag met explosieven.\nIn het licht van wat eerder bij Poolse supermarkten is gebeurd, nemen we het zekere voor het onzekere.\u201dExplosieOp 8 december vond bij Poolse supermarkt Biedronka aan de Ophelialaan in Aalsmeer een explosie plaats.\nHet leek daarna even rustig, maar op 4 januari was er een ontploffing bij een Poolse supermarkt in Tilburg.\nVan een verdachte die waarschijnlijk betrokken was bij de ontploffing in Heeswijk-Dinther werd in december een foto openbaar gemaakt.\nDinsdagavond werd een nieuw spoor gemeld: bij meerdere aanslagen zijn resten aangetroffen van jerrycans, vermoedelijk steeds van hetzelfde soort.", "paragraphs": ["Een bosje bloemen bij de Poolse winkel Biedronka in het Brabantse Heeswijk Dinther. De winkel is samen met drie andere supermarkten doelwit geweest van een aanslag met explosieven. Beeld Rob Engelaar", "Bewoners uit de omgeving kunnen weer terug naar hun woning. Volgens de politie worden nu afspraken gemaakt zodat dit soort leveranties niet tot dergelijke \u2018verdachte\u2019 situaties kunnen leiden.", "De politie sloot de omgeving van de supermarkt aan het Molenpad zondagmiddag af en ontruimde omliggende woningen uit voorzorg. Ook werd de Explosieven Opruimingsdienst Defensie (EODD) ingeschakeld om het pakket te onderzoeken. Een woordvoerder van de politie liet weten dat er voor de deur van het pand een doos lag, \u201cwaarvan we niet weten van wie die is. In het licht van wat eerder bij Poolse supermarkten is gebeurd, nemen we het zekere voor het onzekere.\u201d", "Explosie", "Op 8 december vond bij Poolse supermarkt Biedronka aan de Ophelialaan in Aalsmeer een explosie plaats. De burgemeester van Aalsmeer, Gido Oude Kotte, besloot daarop de winkel voor onbepaalde tijd te sluiten. Omdat niet duidelijk was wat het motief was voor het plaatsen van de explosieven, bestond er volgens de burgemeester \u2018mogelijk een verhoogd risico voor opnieuw een ernstige openbare ordeverstoring\u2019.", "Bij supermarkten met dezelfde naam in Heeswijk-Dinther en Beverwijk vonden 8 en 9 december eveneens explosies plaats. De supermarkt in Beverwijk werd op 12 december opnieuw getroffen. Het leek daarna even rustig, maar op 4 januari was er een ontploffing bij een Poolse supermarkt in Tilburg. Die supermarkt draagt niet de naam Biedronka.", "Verband", "Dinsdag kregen de explosies aandacht in het programma Opsporing Verzocht. Daar bleek dat de politie een mogelijk verband tussen de zaken vermoedt. Zo werd gemeld dat de familie die de zaak in Tilburg in handen heeft, ook de zaken in Aalsmeer en Beverwijk exploiteert.", "Van een verdachte die waarschijnlijk betrokken was bij de ontploffing in Heeswijk-Dinther werd in december een foto openbaar gemaakt. Dat leidde tot een aantal tips, maar de gouden tip zat er niet tussen. Dinsdagavond werd een nieuw spoor gemeld: bij meerdere aanslagen zijn resten aangetroffen van jerrycans, vermoedelijk steeds van hetzelfde soort. Het gaat om gele jerrycans die bij Shell-tankstations te koop zijn. Mogelijk zijn de jerrycans kort voor de aanslagen gevuld bij een benzinestation."], "authors": ["Het Parool"], "keywords": ["van", "het", "bestelling", "voor", "supermarkt", "blijkt", "een", "aalsmeer", "verdacht", "bij", "poolse", "niet", "werd", "die", "pakket"], "pubDate": "2021-01-10T13:25:00Z", "publicationId": "a3002aeb-6d5a-3894-adcb-0212effbc567"}