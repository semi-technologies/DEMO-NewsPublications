{"id": "915feb57-4e6e-31dd-8648-b31fcfc5fc1f", "title": "Baby's Juul, Fedde en Louise zijn 'coronials': 'Haar vader mocht de afdeling niet op'", "url": "https://www.rtlnieuws.nl/lifestyle/artikel/5205112/coronials-juul-fedde-louise-drie-pasgeboden-coronials-haar-vader-mocht-de", "summary": "\"Vorig jaar was ik 28 weken zwanger toen bleek dat het hartje van onze zoon Jip niet meer klopte.\nTijs was er op dat moment niet bij; er was geen enkele reden om aan te nemen dat het niet goed ging, dus waarom zou hij dan vrij moeten nemen voor een standaardcontrole?\nNa dat vreselijke nieuws hebben we tegen elkaar gezegd: we gaan nooit meer alleen naar wat voor medische controle dan ook.\nOp 1 april ontdekte ik dat ik in verwachting was.\nWe wisten wat hem fataal was geworden, hij bleek het zogenoemde moza\u00efek chromosoom 9 - drie keer het negende chromosoom - te hebben.", "paragraphs": ["\"Vorig jaar was ik 28 weken zwanger toen bleek dat het hartje van onze zoon Jip niet meer klopte. Tijs was er op dat moment niet bij; er was geen enkele reden om aan te nemen dat het niet goed ging, dus waarom zou hij dan vrij moeten nemen voor een standaardcontrole? Na dat vreselijke nieuws hebben we tegen elkaar gezegd: we gaan nooit meer alleen naar wat voor medische controle dan ook. Je wilt zo\u2019n bericht niet alleen opvangen. En toen kwam corona\u2026", "Die eerste keer duurde het lang voordat ik zwanger raakte, maar toen we er begin dit jaar opnieuw voor gingen, was het in \u00e9\u00e9n keer raak. Op 1 april ontdekte ik dat ik in verwachting was. Geen grap, maar een enorm geschenk. In het begin was het spannend: wat als deze baby hetzelfde zou overkomen als onze zoon? We wisten wat hem fataal was geworden, hij bleek het zogenoemde moza\u00efek chromosoom 9 - drie keer het negende chromosoom - te hebben. Bij 10 weken hebben we een vlokkentest laten doen om hierop te checken en bij Juul zat het gelukkig goed. Dat nam heel veel stress weg.\""], "authors": [], "keywords": ["ik", "mocht", "wat", "zijn", "vader", "juul", "te", "fedde", "haar", "en", "toen", "voor", "niet", "op", "keer", "het", "hebben", "louise", "dat"], "pubDate": "2020-12-24T12:41:48Z", "publicationId": "ce2257c9-a2d2-3c8b-975a-6872cbf4036a"}