{"id": "a2bc5c17-7be4-3488-9811-bcaf98622e14", "title": "Weer medische fout verzwegen voor inspectie", "url": "http://nos.nl/artikel/2099326-weer-medische-fout-verzwegen-voor-inspectie.html", "summary": "Arts gewaarschuwdZiekenhuizen zijn verplicht om calamiteiten te melden bij de Inspectie voor de Gezondheidszorg.\nDe vrouw heeft later alsnog zelf de zaak gemeld bij de inspectie.\nDe inspectie heeft de zaak aangekaart bij het Medisch Tuchtcollege.\n\"Destijds is de keuze gemaakt om de zaak niet te melden bij de inspectie\", zegt de woordvoerder.\n\"Het heeft ons geleerd om bij de geringste twijfel toch melding te maken bij de inspectie.\"", "paragraphs": ["Twee weken na de operatie werd de vrouw uitgenodigd om op gesprek te komen. De vrouw zei tegen de Zembla-verslaggever dat ze op de gang al kreeg te horen dat er goed en slecht nieuws was: \"Het goede nieuws was dat ik geen kanker had. Het slechte nieuws was dat ik dus voor niets was geopereerd.\"", "De vrouw had het gesprek met de arts opgenomen en laten horen aan Van der Ham. Daarin is te horen dat de arts de schuld geeft aan de patholoog die van tevoren de onderzoeken had gedaan. Op basis van die resultaten nam de chirurg het besluit. Hij zou dat zo weer doen, zei hij volgens Van der Ham.", "Achteraf bleek dat de patholoog nog voor de operatie had gevraagd om nader onderzoek. Hij was er nog niet 100 procent van overtuigd dat er sprake was van kanker, staat volgens Zembla in een brief van de patholoog.", "Arts gewaarschuwd", "Ziekenhuizen zijn verplicht om calamiteiten te melden bij de Inspectie voor de Gezondheidszorg. De vrouw heeft later alsnog zelf de zaak gemeld bij de inspectie.", "De inspectie heeft de zaak aangekaart bij het Medisch Tuchtcollege. Dat heeft de zaak begin dit jaar behandeld en de arts een waarschuwing gegeven. Daarna heeft het ziekenhuis excuses aangeboden aan de vrouw.", "Ziekenhuis: achteraf onjuiste afweging", "Een woordvoerder van het M\u00e1xima Medisch Centrum zegt de situatie te betreuren. Het was volgens haar een complexe situatie waarin veel deskundigen zijn geraadpleegd. \"Destijds is de keuze gemaakt om de zaak niet te melden bij de inspectie\", zegt de woordvoerder. \"Achteraf gezien was dat een onjuiste afweging.\"", "Het ziekenhuis zegt voortaan anders te handelen. \"Het heeft ons geleerd om bij de geringste twijfel toch melding te maken bij de inspectie.\""], "authors": ["Pati\u00ebnt In De Zembla-Reportage"], "keywords": ["zaak", "om", "van", "bij", "fout", "heeft", "voor", "te", "medische", "verzwegen", "het", "weer", "vrouw", "dat", "inspectie"], "pubDate": null, "publicationId": "88173a0d-96a0-3f0e-a203-5a13f8839a59"}