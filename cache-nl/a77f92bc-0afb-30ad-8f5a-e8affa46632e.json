{"id": "a77f92bc-0afb-30ad-8f5a-e8affa46632e", "title": "Peter R. de Vries: Dreiging kwam eerst bij ons binnen", "url": "https://www.parool.nl/nederland/peter-r-de-vries-dreiging-kwam-eerst-bij-ons-binnen~b88e7948/", "summary": "Wij vonden het er nijdig, serieus uitzien.\n\u201cMaar als je dan aan ze vraagt hoe dat precies zit, dan krijg je niets te horen\u201d, aldus De Vries over de NCTV.\nHij noemt dat een \u201convolkomenheid\u201d.\nEr zitten twee advocaten met beroepsgeheim en ik hak ook al veertig jaar met dat bijltje.\nIn het programma Op1 bevestigden de advocaten dat vrijdagavond nog eens.", "paragraphs": ["Peter R. de Vries. Beeld ANP", "\u201cIk kan niet zeggen hoe of wat, maar dat verhaal is bij ons binnengekomen. Wij vonden het er nijdig, serieus uitzien. We hebben bevoegde instanties daarover ge\u00efnformeerd en gezegd: kijk daar eens naar.\u201d", "Later hoorden de advocaten en De Vries van de NCTV dat de door hen ontvangen info bevestigd kon worden. \u201cMaar als je dan aan ze vraagt hoe dat precies zit, dan krijg je niets te horen\u201d, aldus De Vries over de NCTV.", "Hij noemt dat een \u201convolkomenheid\u201d. \u201cWij zijn geen boefies uit het milieu. Er zitten twee advocaten met beroepsgeheim en ik hak ook al veertig jaar met dat bijltje. Dan kun je het niet maken om te zeggen; we informeren je niet.\u201d", "Een gesprek dat Peter R. de Vries en de advocaten Schouten en De Jong hadden met de NCTV verliep dan ook in een \u201cpittige, ruzie-achtige\u201d sfeer, zei De Vries.", "Eerder vrijdag meldde De Telegraaf dat de advocaten en De Vries gevaar lopen wegens hun rol in het Marengo-proces tegen Ridouan Taghi, die met zestien medeverdachten en B. als kroongetuige terechtstaat in het Marengo-proces.", "Schouten zei vandaag tegen het AD dat de beide raadslieden zo\u2019n twee maanden geleden te horen kregen dat ze op een dodenlijst staan. In het programma Op1 bevestigden de advocaten dat vrijdagavond nog eens. \u201cEr is niet een echte lijst maar er is kennelijk wel informatie die is opgepikt door de politie waaruit blijkt dat er wellicht een liquidatie-opdracht is gegeven of zoiets\u201d, aldus De Jong."], "authors": ["Het Parool"], "keywords": ["advocaten", "bij", "binnen", "dan", "kwam", "r", "ons", "dreiging", "het", "met", "peter", "eerst", "vries", "een", "dat", "en", "je", "er"], "pubDate": "2020-12-05T01:32:28+01:00", "publicationId": "a3002aeb-6d5a-3894-adcb-0212effbc567"}