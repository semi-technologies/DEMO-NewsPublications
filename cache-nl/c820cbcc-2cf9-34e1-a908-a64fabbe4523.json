{"id": "c820cbcc-2cf9-34e1-a908-a64fabbe4523", "title": "Het jaar van: markante Amsterdammers blikken terug op hun roerige 2020", "url": "https://www.parool.nl/ps/het-jaar-van-markante-amsterdammers-blikken-terug-op-hun-roerige-2020~b3f96ff9/", "summary": "Corona en zijn hartproblemen \u00adhielden de Ajacied lange tijd aan de kant.\n\u201cEen jaar geleden kampte ik met een ontstoken hartspier.\nDe lancering van zijn volgende film valt in duigen door de nieuwe lockdown.\n\u201cIn de filmwereld hadden de bios\u00adcopen het dit jaar ongekend zwaar, volgend jaar zijn de distributeurs aan de beurt.\nIk vond mezelf daar ook wel lui in, gemakzuchtig dat ik er niet eerder over had nagedacht.\u201dLees het interview hier.", "paragraphs": ["GGD-arts Anja Schreijer Beeld Lin Woldendorp", "GGD-arts Anja Schreijer: \u2018Een lockdown kwam in geen enkel draaiboek voor\u2019", "Het was geen kwestie van \u00f3f er een nieuwe epidemie kwam, maar wanneer, zegt Anja Schreijer (44), arts bij de Amsterdamse GGD. Zij en haar collega\u2019s wisten dat er ooit een grote virusuitbraak zou komen. \u2018Ik heb samen met \u00adcollega\u2019s op deuren gebonsd, maar het was \u00adtevergeefs.\u2019", "Lees hier het hele interview", "Daley Blind. Beeld Lin Woldendorp", "Daley Blind: \u2018In die moeilijke periode snakte ik naar het veld\u2019", "Voor voetballer Daley Blind (30) had 2020 weinig moois in petto. Corona en zijn hartproblemen \u00adhielden de Ajacied lange tijd aan de kant. \u201cEen jaar geleden kampte ik met een ontstoken hartspier. Sindsdien draag ik onderhuids een zogenoemd ICD-kastje, dat werkt als een defibrillator. Dat kastje ging tegen Hertha BSC ineens af. Ik kreeg een schok. Dat doet iets met je, fysiek en mentaal.\u201d", "Lees hier het hele interview.", "Maurice de Hond. Beeld Nosh Neneh", "Maurice de Hond: \u2018Ik begrijp die complotdenkers wel\u2019", "Dit jaar verloor Maurice de Hond (73) zijn zoon Marc aan blaaskanker. Ook was hij herhaaldelijk in het nieuws vanwege zijn kritiek op het coronabeleid. \u201cEind maart was voor mij het beeld duidelijk: de grootste dreiging zal er zijn voor de zorginstellingen, waar die oudjes de lucht van elkaar in\u00adademen. Zorg voor ventilatie en goede luchtvochtigheid: dat heb ik gemaild aan de kranten. Ik heb tegen politici gezegd: jullie laten onnodig mensen doodgaan.\u201d", "Lees het complete interview hier.", "Beeld Nosh Neneh", "Naomie Pieter bracht duizenden BLM-sympathisanten op de been: \u2018Kippenvel\u2019", "Naomie Pieter (30) was het gezicht van de Black Lives Matterdemonstraties, die deze zomer duizenden mensen op de been brachten. \u201cAl die duizenden mensen die de straat opgaan tegen racisme, dat veranderde bewustzijn\u2026 Het was historisch vanwege de pandemie, en ook vanwege Black Lives Matter.\u201d", "Lees hier het hele interview.", "Pim Hermeling. Beeld Nosh Neneh", "Filmdistributeur Pim Hermeling: \u2018Bij Parasite wist ik meteen: dit is echt wat\u2019", "Filmdistributeur Pim Hermeling (52) had met twee bioscoophits een zeer succesvol jaar, ondanks corona. De lancering van zijn volgende film valt in duigen door de nieuwe lockdown. En dan heeft hij ook nog twee caf\u00e9s. \u201cIn de filmwereld hadden de bios\u00adcopen het dit jaar ongekend zwaar, volgend jaar zijn de distributeurs aan de beurt. Er zijn zo veel films doorgeschoven, daar zijn straks helemaal geen zalen meer voor.\u201d", "Lees het hele interview hier", "Nadia Rashid Beeld Nosh Neneh", "Moeder van ontvoerde Insiya: \u2018Dit onrecht kan niet voortbestaan\u2019", "Nadia Rashid (38), de moeder van de in 2016 ontvoerde Amsterdamse peuter Insiya, kan juridisch niets meer doen. De daders en haar vader zijn dit jaar veroordeeld, maar haar inmiddels 6-jarige dochter heeft ze nog niet terug. \u201cHet is tijd voor actie. Insiya wordt nu al vier jaar lang van haar vrijheid beroofd. Ze leeft al vier jaar in gijzeling. Dat is zeventig procent van haar leven. Ik moet die situatie stoppen. Dit kan niet voortduren.\u201d", "Lees het hele interview hier", "Thijs Roovers Beeld Nosh Neneh", "Docent Thijs Roovers zei tegen het bestuur: \u2018Zet me op een school waar het \u00e9cht nodig is\u2019", "Na een bijeenkomst over het grote lerarentekort in de stad stapte basisschooldocent Thijs Roovers (42) in de coronacrisis over naar een school in Bos en Lommer. \u201cIk voelde heel sterk: ik kan eigenlijk niet op een school blijven werken waar het zo prima in orde is, ik ben ergens anders nodig. Ik vond mezelf daar ook wel lui in, gemakzuchtig dat ik er niet eerder over had nagedacht.\u201d", "Lees het interview hier."], "authors": ["Het Parool"], "keywords": ["ik", "amsterdammers", "van", "zijn", "beeld", "jaar", "en", "een", "hun", "markante", "roerige", "op", "het", "terug", "blikken", "dat", "die"], "pubDate": "2020-12-29T09:18:00Z", "publicationId": "a3002aeb-6d5a-3894-adcb-0212effbc567"}