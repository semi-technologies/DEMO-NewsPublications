{"id": "1b24cf3f-5f33-3941-b520-11bc7b10928d", "title": "Van Gerwen neemt het in tweede ronde WK darts op tegen Murray", "url": "https://www.nu.nl/darts/6097354/van-gerwen-neemt-het-in-tweede-ronde-wk-darts-op-tegen-murray.html", "summary": "Michael Van Gerwen neemt het zaterdag in de tweede ronde van het WK darts in Londen op tegen Ryan Murray.\nVan Gerwen zal niet erg onder de indruk zijn geraakt van het optreden van Murray, die debuteert op het WK.\nMurray bewaart bovendien niet al te goede herinneringen aan Van Gerwen.\nVan Gerwen heeft als nummer \u00e9\u00e9n van de wereld een bye voor de eerste ronde.\nHij haalde in de afgelopen negen jaar minimaal de derde ronde op het WK en aast op zijn vierde wereldtitel en revanche voor de verloren finale vorig jaar tegen Peter Wright.", "paragraphs": ["Michael Van Gerwen neemt het zaterdag in de tweede ronde van het WK darts in Londen op tegen Ryan Murray. De Schot won donderdag in de eerste ronde met 3-1 in sets van Lourence Ilagan.", "Van Gerwen zal niet erg onder de indruk zijn geraakt van het optreden van Murray, die debuteert op het WK. Hij noteerde een gemiddelde van 87,11 punten per drie pijlen. Van Gerwen kwam in dit jaar niet onder de 90 punten uit.", "Murray bewaart bovendien niet al te goede herinneringen aan Van Gerwen. De Brabander won in 2017 op een UK Open Qualifier de eerste van in totaal twee onderlinge ontmoetingen en deed dat met twee opeenvolgende negendarters.", "Van Gerwen heeft als nummer \u00e9\u00e9n van de wereld een bye voor de eerste ronde. Hij haalde in de afgelopen negen jaar minimaal de derde ronde op het WK en aast op zijn vierde wereldtitel en revanche voor de verloren finale vorig jaar tegen Peter Wright.", "'Mighty Mike' kan voor het eerst in zeven jaar de koppositie op de wereldranglijst kwijtraken. Hij moet \u00e9\u00e9n ronde verder komen dan de nummer twee van de wereld Wright en nummer drie van de wereld Gerwyn Price mag geen wereldkampioen worden.", "Naast Murray plaatsten donderdag Madars Razma (3-0 tegen Toru Suzuki) en Edward Foulkes (3-0 tegen Mike de Decker) zich voor de tweede ronde. De als elfde geplaatste Daryl Gurney en William O'Connor treffen elkaar momenteel in de tweede ronde."], "authors": ["Door"], "keywords": ["ronde", "van", "tegen", "voor", "het", "tweede", "wk", "murray", "op", "neemt", "gerwen", "en", "jaar"], "pubDate": null, "publicationId": "4d7a0f80-7953-388c-9af8-e7a437b5632e"}