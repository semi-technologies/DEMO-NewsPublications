{"id": "2067b3b2-c2cd-315c-bdd1-ee7324dc5bb8", "title": "Ruime meerderheid van Brits Lagerhuis akkoord met Brexit-deal", "url": "https://nu.nl/brexit/6099445/ruime-meerderheid-van-brits-lagerhuis-akkoord-met-brexit-deal.html", "summary": "Een zeer ruime meerderheid in de Britse House of Commons heeft woensdag groen licht gegeven voor het Brexit-akkoord.\nDaarmee is de invoering van de deal een stap dichterbij gekomen.\nLater op woensdag stemt het Britse Hogerhuis over het akkoord.\nDe Europese Unie en het Verenigd Koninkrijk sloten de dag voor Kerst een akkoord over regels voor de toekomstige onderlinge handel.\nOm het akkoord toch op 1 januari 2021 in te kunnen laten gaan, hebben de Europese lidstaten een voorlopig akkoord tot 28 februari 2021 goedgekeurd.", "paragraphs": ["Een zeer ruime meerderheid in de Britse House of Commons heeft woensdag groen licht gegeven voor het Brexit-akkoord. In het Lagerhuis stemden 521 parlementari\u00ebrs voor en 72 tegen. Daarmee is de invoering van de deal een stap dichterbij gekomen. Later op woensdag stemt het Britse Hogerhuis over het akkoord.", "De Europese Unie en het Verenigd Koninkrijk sloten de dag voor Kerst een akkoord over regels voor de toekomstige onderlinge handel. Voor de invoering ervan was toestemming nodig van onder meer de Britse volksvertegenwoordiging.", "Na de overweldigende steun vanuit het Lagerhuis is nu het Hogerhuis aan zet. De verwachting is dat die ook akkoord gaat met de deal. Daarna moet nog het Europees Parlement zijn fiat geven. Die stemt er pas na de jaarwisseling over.", "Om het akkoord toch op 1 januari 2021 in te kunnen laten gaan, hebben de Europese lidstaten een voorlopig akkoord tot 28 februari 2021 goedgekeurd. Woensdag hebben voorzitter van de Europese Commissie Ursula von der Leyen en voorzitter van de Europese Raad Charles Michel hier hun handtekening onder gezet.", "Of het Europees Parlement daadwerkelijk akkoord gaat met de deal is nog onduidelijk. Wel heeft parlementsvoorzitter David Sassoli vorige week gezegd \"verantwoord\" met de deal om te gaan."], "authors": ["Door", "Nu.Nl Reuters"], "keywords": ["europese", "van", "meerderheid", "voor", "en", "ruime", "met", "een", "brits", "lagerhuis", "akkoord", "woensdag", "het", "deal", "brexitdeal"], "pubDate": null, "publicationId": "4d7a0f80-7953-388c-9af8-e7a437b5632e"}