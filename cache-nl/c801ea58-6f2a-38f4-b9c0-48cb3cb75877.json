{"id": "c801ea58-6f2a-38f4-b9c0-48cb3cb75877", "title": "Gemeente: helft minder schade jaarwisseling, toch \u2018flinke rekening\u2019", "url": "https://www.parool.nl/amsterdam/gemeente-helft-minder-schade-jaarwisseling-toch-flinke-rekening~bfbeab7d/", "summary": "Beeld ANPGoed, door de coronaregels en het vuurwerkverbod viel de schade tijdens oud en nieuw dit jaar alleszins mee.\nEen jaar geleden, toen iedereen nog gewoon met pijlen en knallers in de weer mocht, bedroeg de schade zo\u2019n 536.000 euro.\nToch is de door de gemeente gepubliceerde lijst met vernielingen aanzienlijk: 90 uitgebrande afvalcontainers (kosten: 70.000 euro), 29 kapotte parkeerautomaten (50.000 euro), 27 abri\u2019s (27.000 euro) en liefst 115 prullenbakken die moesten worden vervangen (goed voor 126.500 euro schade).\nLandelijke cijfersDe halvering van de schadepost in Amsterdam is iets kleiner dan de krimp die het Verbond van Verzekeraars eerder landelijk becijferde.\nDe verzekeraars schatten dat de particulier verzekerde schade aan woningen en auto\u2019s dit jaar met 6 miljoen euro zo\u2019n 60 procent lager lag dan een jaar geleden.", "paragraphs": ["Beeld ANP", "Goed, door de coronaregels en het vuurwerkverbod viel de schade tijdens oud en nieuw dit jaar alleszins mee. Maar toch: de stad is de jaarwisseling bepaald niet ongeschonden doorgekomen. Ondanks een verbod op het afsteken van vuurwerk sneuvelden tientallen containers en parkeerautomaten. Totale kostenpost: zo\u2019n 273.500 euro.", "Vergeleken met de \u2018onrustig verlopen\u2019 editie van vorig jaar valt dat alleszins mee. Een jaar geleden, toen iedereen nog gewoon met pijlen en knallers in de weer mocht, bedroeg de schade zo\u2019n 536.000 euro. Een agent met nachtdienst schreef dat de stad die nacht in brand stond.", "Daarvan was dit jaar allesbehalve sprake, tijdens een jaarwisseling die volgens de veiligheidsregio \u2018beheersbaar\u2019 verliep. Toch is de door de gemeente gepubliceerde lijst met vernielingen aanzienlijk: 90 uitgebrande afvalcontainers (kosten: 70.000 euro), 29 kapotte parkeerautomaten (50.000 euro), 27 abri\u2019s (27.000 euro) en liefst 115 prullenbakken die moesten worden vervangen (goed voor 126.500 euro schade).", "Landelijke cijfers", "De halvering van de schadepost in Amsterdam is iets kleiner dan de krimp die het Verbond van Verzekeraars eerder landelijk becijferde. De verzekeraars schatten dat de particulier verzekerde schade aan woningen en auto\u2019s dit jaar met 6 miljoen euro zo\u2019n 60 procent lager lag dan een jaar geleden."], "authors": ["Het Parool"], "keywords": ["van", "helft", "euro", "zon", "toch", "jaar", "schade", "jaarwisseling", "flinke", "en", "met", "een", "minder", "het", "die", "rekening", "gemeente"], "pubDate": "2021-01-08T17:44:15Z", "publicationId": "a3002aeb-6d5a-3894-adcb-0212effbc567"}