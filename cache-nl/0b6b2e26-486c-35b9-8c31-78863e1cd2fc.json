{"id": "0b6b2e26-486c-35b9-8c31-78863e1cd2fc", "title": "Tien dagen in quarantaine voor een 'vrije' Kerst? Nederlanders zien het niet zitten", "url": "https://nos.nl/nieuwsuur/artikel/2359698-tien-dagen-in-quarantaine-voor-een-vrije-kerst-nederlanders-zien-het-niet-zitten.html", "summary": "Ongeveer evenveel mensen zeggen de huidige maatregelen mentaal nog langer dan een half jaar vol te houden.\nDat wijst een representatief onderzoek uit van onder andere de TU Delft, Erasmus Universiteit Rotterdam en het RIVM.\n\"Het onderzoek duidt op draagvlak voor de huidige coronamaatregelen\", zegt onderzoeker Niek Mouter van de TU Delft.\nIn het onderzoek werd een keuze geboden tussen een 'strenge' Kerst met de huidige maatregelen, en een 'vrijere' Kerst in combinatie met thuisquarantaine.\nVersoepelen van de huidige maatregelen met Kerst zonder quarantaine daaraan voorafgaand, was geen keuzemogelijkheid in het onderzoek.", "paragraphs": ["Ruim de helft van de Nederlanders (55 procent) wil de huidige coronamaatregelen vasthouden tot eind februari, zonder versoepelingen rondom Kerst. Ongeveer evenveel mensen zeggen de huidige maatregelen mentaal nog langer dan een half jaar vol te houden. Dat wijst een representatief onderzoek uit van onder andere de TU Delft, Erasmus Universiteit Rotterdam en het RIVM.", "\"Het onderzoek duidt op draagvlak voor de huidige coronamaatregelen\", zegt onderzoeker Niek Mouter van de TU Delft. \"Wel zijn er grote verschillen tussen jongeren en ouderen.\" Van de 18- tot 24-jarigen zegt 45 procent het niet langer dan drie maanden vol te houden, in de groep van 25-34 jaar geldt dat voor een derde van de ondervraagden.\"", "Gemiddeld zegt iets meer dan de helft van de Nederlanders de situatie met alle huidige beperkingen mentaal langer dan een half jaar vol te houden. Mouter: \"Jongeren hebben er relatief veel moeite mee als de huidige maatregelen lang blijven gelden. Een aanzienlijk deel van hen bijt nu liever door de zure appel heen met strengere maatregelen als er daarna sneller kan worden versoepeld.\"", "Thuisquarantaine?", "In het onderzoek werd een keuze geboden tussen een 'strenge' Kerst met de huidige maatregelen, en een 'vrijere' Kerst in combinatie met thuisquarantaine. Slechts 37 procent van de deelnemers vindt het een goed idee om tussen 15 en 25 december vrijwillig of verplicht in thuisquarantaine te gaan als dit daarna leidt tot meer vrijheden. De leeftijdsgroep 18-34 jaar heeft daarbij hele andere voorkeuren dan oudere Nederlanders: meer dan de helft van de jongeren ziet een thuisquarantaine tussen 15 en 25 december juist w\u00e9l zitten.", "Versoepelen van de huidige maatregelen met Kerst zonder quarantaine daaraan voorafgaand, was geen keuzemogelijkheid in het onderzoek. Zo werd de vraag in het onderzoek gesteld:"], "authors": ["Dit Is Een Artikel Van"], "keywords": ["tien", "van", "zitten", "dan", "vrije", "het", "zien", "met", "huidige", "nederlanders", "tussen", "niet", "een", "kerst", "onderzoek", "quarantaine", "maatregelen", "en", "voor"], "pubDate": null, "publicationId": "88173a0d-96a0-3f0e-a203-5a13f8839a59"}