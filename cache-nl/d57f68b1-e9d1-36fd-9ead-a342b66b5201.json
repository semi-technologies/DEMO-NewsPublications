{"id": "d57f68b1-e9d1-36fd-9ead-a342b66b5201", "title": "Ben wil naar de ruimte; in zijn hoofd is hij er al", "url": "https://www.volkskrant.nl/kijkverder/v/2020/ben-wil-naar-de-ruimte-in-zijn-hoofd-is-hij-er-al~v414849/", "summary": "De meeste jongens van middelbare leeftijd hebben geaccepteerd dat zij niet aan boord zullen zijn als de eerste bemande vlucht naar Mars vertrekt.\nKijk naar deze beelden die documentair fotograaf Marjan van der Lingen vervaardigde van het jongetje Ben \u2013 huidige beroepskeuze: astronaut \u2013 en je vermoedt dat hij deze eeuw w\u00e9l voet op Mars gaat zetten.\nAllemaal ambieerden ze net als Ben slechts \u00e9\u00e9n beroep.\n\u2018Het heelal van Ben\u2019 doopte Van der Lingen \u2013 in 2019 cum laude afgestudeerd aan de fotoacademie in Amsterdam \u2013 dit documentaire portret.\n\u2018Een klein jongetje met een gedachtewereld zo groot als het heelal\u2019, omschrijft zij haar hoofdpersoon.", "paragraphs": ["De meeste jongens van middelbare leeftijd hebben geaccepteerd dat zij niet aan boord zullen zijn als de eerste bemande vlucht naar Mars vertrekt. Kijk naar deze beelden die documentair fotograaf Marjan van der Lingen vervaardigde van het jongetje Ben \u2013 huidige beroepskeuze: astronaut \u2013 en je vermoedt dat hij deze eeuw w\u00e9l voet op Mars gaat zetten. Nauwelijks een beroemde astronaut die niet heeft verklaard dat alles begon met een niet-aflatende fascinatie voor het heelal in de vroege jeugd, en soms zelfs een regelrechte geobsedeerdheid. Allemaal ambieerden ze net als Ben slechts \u00e9\u00e9n beroep. \u2018Het heelal van Ben\u2019 doopte Van der Lingen \u2013 in 2019 cum laude afgestudeerd aan de fotoacademie in Amsterdam \u2013 dit documentaire portret. \u2018Een klein jongetje met een gedachtewereld zo groot als het heelal\u2019, omschrijft zij haar hoofdpersoon."], "authors": ["December"], "keywords": ["van", "heelal", "al", "dat", "niet", "een", "wil", "zij", "zijn", "hoofd", "ruimte", "er", "naar", "als", "ben", "hij", "het"], "pubDate": null, "publicationId": "1a359314-37ee-33a8-8de7-301d3eb2ed28"}