{"id": "dc097d1d-12de-30ca-8de6-d0238261661a", "title": "Kabinet wil proef met 1500 man in voetbalstadions, eerst bij NEC of Almere City", "url": "https://www.parool.nl/nederland/kabinet-wil-proef-met-1500-man-in-voetbalstadions-eerst-bij-nec-of-almere-city~b20e4c22/", "summary": "Beeld Hollandse Hoogte / ANPEen speciaal team is nu op zoek naar het meest geschikte stadion, maar op de nominatie staan dat van NEC in Nijmegen en Almere City.\nAlle fans die naar het stadion komen en meedoen met de proef moeten een negatieve coronatest kunnen tonen.\nVolgens staatssecretaris Mona Keijzer (Economische Zaken) zou de proef een \u2018goede stap zijn\u2019 richting het \u2018nieuwe normaal\u2019.\nDaar wordt ook een zakelijk congres georganiseerd als deel van het experiment.\nDaarna zou ook een buitenfestival getest moeten worden.", "paragraphs": ["Ajax heeft ook interesse getoond om aan het experiment deel te nemen. Beeld Hollandse Hoogte / ANP", "Een speciaal team is nu op zoek naar het meest geschikte stadion, maar op de nominatie staan dat van NEC in Nijmegen en Almere City. Ook NAC Breda heeft interesse getoond, net als Ajax.", "Tijdens de proef worden de fans in vijf \u2018bubbels\u2019 verdeeld van 250 personen en \u00e9\u00e9n van 500 mensen, waarbij in de ene bubbel wel continu mondkapjes wordt gedragen en in de ander juist niet. In de ene wordt een tussenrij aan stoelen vrijgehouden en in de volgende juist weer niet. Zingen blijft overigens uit den boze, wel mogen groepen binnen de proef \u2018enthousiast en uitgelaten gedrag vertonen\u2019. Alle fans die naar het stadion komen en meedoen met de proef moeten een negatieve coronatest kunnen tonen. Na deelname worden de proefpersonen gevolgd voor bron- en contactonderzoek.", "Volgens staatssecretaris Mona Keijzer (Economische Zaken) zou de proef een \u2018goede stap zijn\u2019 richting het \u2018nieuwe normaal\u2019. \u201cDit geeft een goed gevoel. Het is een kleine stap maar een mooie stap die perspectief kan geven voor burgers en de sector.\u201d", "Evenementen", "De proef in de voetbalstadions maakt deel uit van meerdere experimenten binnen de evenementenbranche. Zo wil het kabinet ook proeven laten uitvoeren in bioscopen en theaters. Later moeten daar dan ook nog de buitenfestivals bij komen.", "Bioscopen en theaters zijn nu nog gesloten, maar mogen vanaf woensdag weer de deuren openen voor 30 personen. In januari moeten in de proef de aantallen worden opgeschroefd.", "Zo zal er een voorstelling komen in het Beatrix Theater in Utrecht. Daar wordt ook een zakelijk congres georganiseerd als deel van het experiment. Later moet ook de Ziggo Dome twee keer worden gebruikt voor proefconcerten, die worden opgezet door Mojo en ID&T. Daarna zou ook een buitenfestival getest moeten worden.", "De proeven mogen overigens alleen in regio\u2019s worden gehouden waar op dat moment het risiconiveau \u2018waakzaam\u2019 geldt. Dat betekent dat de situatie goed onder controle is en het aantal dagelijkse nieuwe besmettingen laag moet zijn, namelijk onder de 50 besmettingen per 100.000 personen per week."], "authors": ["Tobias Den Hartog"], "keywords": ["man", "moeten", "van", "bij", "het", "wil", "met", "kabinet", "voor", "eerst", "een", "nec", "en", "city", "voetbalstadions", "ook", "dat", "proef", "worden"], "pubDate": "2020-11-13T12:53:00+01:00", "publicationId": "a3002aeb-6d5a-3894-adcb-0212effbc567"}