{"id": "20bacbc6-37e8-3ca0-a343-f267dde7816a", "title": "Sluiting geldstortautomaten na nieuwe vorm plofkraak \u2018groot probleem ondernemers\u2019", "url": "https://www.metronieuws.nl/geld-carriere/2021/01/sluiting-geldstortautomaten-groot-probleem-voor-ondernemers/", "summary": "Sluiting geldstortautomaten na nieuwe vorm plofkraak \u2018groot probleem ondernemers\u2019Plofkip, plofkraak\u2026 Overal waar plof- voor staat, is niet tof (maar waar het achter staat, wel).\nhttps://t.co/ccCKACpsWu pic.twitter.com/Bo43TTgRhM \u2014 Alles Over Speelgoed (@Speelgoed_NL) November 7, 2019Voor ondernemers is het een groot probleem dat banken per direct alle ruim vijfhonderd geldstortautomaten uit hebben gezet waarbij gebruik wordt gemaakt van een sealbag.\n#Banken zetten alle ruim 500 #geldstortautomaten met sealbag in op advies van de politie naar aanleiding van een nieuwe vorm van #plofkraak.\n\u201eIs het een idee dat banken weer wat meer fysieke kantoren openen?\u201d, vraagt een Twitteraar zich hardop af.\n\u201ePer saldo is er voor een winkelier maar een beperkt aantal afstortmogelijkheden geopend, die ook nog eens sterk in openingstijden beperkt zijn.", "paragraphs": ["Sluiting geldstortautomaten na nieuwe vorm plofkraak \u2018groot probleem ondernemers\u2019", "Plofkip, plofkraak\u2026 Overal waar plof- voor staat, is niet tof (maar waar het achter staat, wel). Nu is er ook nog eens een nieuwe vorm van plofkraak. Na deze nieuwe plofkraak, hebben banken besloten hun geldstortautomaten uit te zetten. Ondernemers balen hiervan, want het wordt zo een stuk lastiger om hun \u2018geld van de dag\u2019 veilig te stellen.", "", "Wel toestemming gegeven maar niet getoond, herlaad de pagina. Twitter wordt niet geladen omdat je geen toestemming hebt gegeven. Klik hier om het aan te passen.", "\"Mama, wanneer gaan we weer Egeltje Plof spelen?\" Sinds we dit spel hebben gekregen van Hasbro, is het ontzettend populair thuis. Vandaag kun je onze review lezen! https://t.co/ccCKACpsWu pic.twitter.com/Bo43TTgRhM \u2014 Alles Over Speelgoed (@Speelgoed_NL) November 7, 2019", "Voor ondernemers is het een groot probleem dat banken per direct alle ruim vijfhonderd geldstortautomaten uit hebben gezet waarbij gebruik wordt gemaakt van een sealbag. Ondernemersorganisaties VNO-NCW en MKB-Nederland roepen daarom consumenten op om vooral te pinnen in winkels en niet te betalen met contant geld. Dat moet voorkomen dat ondernemers te veel contant geld in huis hebben dat ze niet kunnen afstorten.", "", "Wel toestemming gegeven maar niet getoond, herlaad de pagina. Twitter wordt niet geladen omdat je geen toestemming hebt gegeven. Klik hier om het aan te passen.", "#Banken zetten alle ruim 500 #geldstortautomaten met sealbag in op advies van de politie naar aanleiding van een nieuwe vorm van #plofkraak. In deze automaten met #sealbag kunnen ondernemer contant geld in speciale zakken storten \u2192 https://t.co/7XCufsxWT4 #KassaTV pic.twitter.com/qP0i8dIQxi \u2014 Kassa (@kassa_bnnvara) January 8, 2021", "Plofkraak", "De banken nemen de maatregel op advies van de politie na een nieuwe vorm van een plofkraak eerder deze week op zo\u2019n automaat, waar ondernemers contant geld verpakt in speciale zakken kunnen storten. Bij de nieuwe plofkraakvariant kunnen er niet-ontplofte explosieven achterblijven. En dat is gevaarlijk voor gebruikers van de apparaten en voorbijgangers, legt de Nederlandse Vereniging van Banken (NVB) uit.", "Nu deze automaten voorlopig dicht zijn, worden ondernemers die nog geld willen storten doorverwezen naar de geldstortautomaten die over het algemeen in bankkantoren zelf staan. Daar kunnen losse muntjes en biljetten in worden gestopt. Naar schatting zijn het er opgeteld meer dan duizend, zeggen de banken. \u201eIs het een idee dat banken weer wat meer fysieke kantoren openen?\u201d, vraagt een Twitteraar zich hardop af. Haar vraag kan op bijval rekenen.", "", "Wel toestemming gegeven maar niet getoond, herlaad de pagina. Twitter wordt niet geladen omdat je geen toestemming hebt gegeven. Klik hier om het aan te passen.", "Is het een idee dat banken weer wat meer fysieke kantoren openen? \u2014 Ellen Timmer (@Ellen_Timmer) January 8, 2021", "Lees ook: Spanjaarden worden helemaal warm van hun kouderecord", "Niet acceptabel", "Maar volgens VNO-NCW en MKB-Nederland helpt dit alternatief veel ondernemers niet, omdat het vooral om automaten zou gaan waar alleen klanten van de betreffende bank terecht kunnen. \u201ePer saldo is er voor een winkelier maar een beperkt aantal afstortmogelijkheden geopend, die ook nog eens sterk in openingstijden beperkt zijn. Een situatie die eigenlijk niet acceptabel is\u201d, vinden de ondernemersorganisaties die hierover ook met de overheid in gesprek willen.", "Ondernemers kunnen ook gebruikmaken van de beveiligde afstortservice van een waardetransporteur. En de banken benadrukken dat ze zelf werken aan oplossing die het aantal afstortmogelijkheden op korte termijn kan vergroten.", "", "Wel toestemming gegeven maar niet getoond, herlaad de pagina. Twitter wordt niet geladen omdat je geen toestemming hebt gegeven. Klik hier om het aan te passen.", "Nu nog afwachten of je eigen geld uit de lucht komt gevallen.\ud83d\ude09 \u2014 Roger erotiekplezier (@erotiekplezier) January 8, 2021", "Probleem", "Plofkraken vormen al langer een probleem. Criminelen richten zich daarbij steeds vaker op de sealbagautomaten sinds geldautomaten beter worden beveiligd en \u2019s nachts afgesloten zijn. In april vorig jaar zagen de banken zich daarom al gedwongen om honderden sealbagautomaten te sluiten. Maar toen bleef er nog steeds een hele voorraad in gebruik.", "Het is de bedoeling dat de nieuwe maatregelen tijdelijk zijn. De banken hopen de automaten zo snel mogelijk weer open te kunnen doen. Maar dan moet er wel een manier zijn gevonden om plofkraken zoveel mogelijk te voorkomen. Achter de schermen wordt al een tijd gewerkt aan een alternatieve oplossing om bankbiljetten bij een plofkraak onbruikbaar te maken, zodat er voor criminelen niets meer valt te halen. Maar die oplossing werkt waarschijnlijk alleen voor geldautomaten. Voor de sealbagautomaten moet iets anders worden bedacht, besluit een woordvoerder van de NVB."], "authors": ["Metroen Anp", "Metro En Anp"], "keywords": ["van", "het", "geldstortautomaten", "nieuwe", "een", "om", "sluiting", "probleem", "groot", "banken", "toestemming", "vorm", "te", "plofkraak", "ondernemers", "maar", "niet", "dat"], "pubDate": "2021-01-08T17:56:02Z", "publicationId": "7c385e14-de2a-3447-b45a-fe7d316f7641"}