{"id": "cf726bd7-fd7a-3e15-9e89-239272eaffaf", "title": "Handballers herstellen zich met zwaarbevochten gelijkspel in EK-kwalificatie", "url": "https://nu.nl/sport-overig/6101189/handballers-herstellen-zich-met-zwaarbevochten-gelijkspel-in-ek-kwalificatie.html", "summary": "De Nederlandse handballers hebben zondag een punt gepakt in de EK-kwalificatiewedstrijd op bezoek bij Sloveni\u00eb.\nDe Limburger zorgde er met zijn creatieve inbreng voor dat zijn ploeg in de uitwedstrijd wel stand hield.\nDoor het gelijkspel blijft Nederland derde, met drie punten.\nSloveni\u00eb heeft evenveel punten, maar wel een wedstrijd minder gespeeld.\nHet volgende EK-kwalificatieduel voor Oranje staat 13 maart op het programma.", "paragraphs": ["De Nederlandse handballers hebben zondag een punt gepakt in de EK-kwalificatiewedstrijd op bezoek bij Sloveni\u00eb. In Celje speelde de ploeg van bondscoach Erlingur Richardsson met 27-27 gelijk.", "Afgelopen woensdag leed Oranje nog een pijnlijke nederlaag tegen Sloveni\u00eb in de EK-kwalificatiecyclus. Toen werd in Topsportcentrum Almere met 23-34 verloren.", "In Celje maakte Nederland dankbaar gebruik van de rentree van sterspeler Luc Steins, die de thuiswedstrijd miste door een positieve coronatest. De Limburger zorgde er met zijn creatieve inbreng voor dat zijn ploeg in de uitwedstrijd wel stand hield. Ook Kay Smits vertolkte met negen treffers een hoofdrol.", "Door het gelijkspel blijft Nederland derde, met drie punten. Sloveni\u00eb heeft evenveel punten, maar wel een wedstrijd minder gespeeld. Polen is met vier punten koploper in de poule.", "De nummers \u00e9\u00e9n en twee en de beste vier nummers drie van de acht poules mogen naar het EK van begin volgend jaar.", "Het volgende EK-kwalificatieduel voor Oranje staat 13 maart op het programma. Dan gaat de formatie van Richardsson op bezoek bij Polen."], "authors": ["Door", "Anp Nu.Nl"], "keywords": ["handballers", "zijn", "van", "het", "zwaarbevochten", "voor", "punten", "sloveni\u00eb", "met", "een", "op", "herstellen", "gelijkspel", "zich", "wel", "ekkwalificatie"], "pubDate": null, "publicationId": "4d7a0f80-7953-388c-9af8-e7a437b5632e"}