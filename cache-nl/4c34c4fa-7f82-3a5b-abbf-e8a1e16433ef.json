{"id": "4c34c4fa-7f82-3a5b-abbf-e8a1e16433ef", "title": "Edgar Davids bij debuut in Portugal direct van het veld gestuurd", "url": "https://www.telegraaf.nl/sport/807251358/edgar-davids-bij-debuut-in-portugal-direct-van-het-veld-gestuurd", "summary": "Een incident na afloop van het bloedeloze gelijkspel tussen spelers van beide teams zorgde voor een opstootje, waar Davids zich ook mee zou hebben bemoeid.\nDe trainer van Lusitano Ginasio Clube kreeg hier voor zijn rol een gele kaart voor, maar Davids een rode.\nSportief opzichtDavids wordt de opvolger van trainer Jos\u00e9 Carlos Ara\u00fajo die eind 2020 is vertrokken bij de club uit de Algarve.\nOlhanense speelde van 2009 tot 2014 op het hoogste niveau van Portugal, maar sinds 2014 gaat het in sportief opzicht een stuk minder met de club.\nHoofdtrainerHet is niet voor het eerst dat Davids, 47 jaar, als hoofdtrainer werkt.", "paragraphs": ["De uitslag is iedereen meteen weer vergeten (0-0 uit bij Lusitano Ginasio Clube, red), maar zijn rode prent niet. Een incident na afloop van het bloedeloze gelijkspel tussen spelers van beide teams zorgde voor een opstootje, waar Davids zich ook mee zou hebben bemoeid. Dit melden Portugese media.", "De trainer van Lusitano Ginasio Clube kreeg hier voor zijn rol een gele kaart voor, maar Davids een rode. Wat de 74-voudig Oranje-international exact heeft gedaan is vooralsnog niet helemaal bekend. Wel wilde Davids de plaatselijke pers in ieder geval niet te woord staan na afloop.", "Sportief opzicht", "Davids wordt de opvolger van trainer Jos\u00e9 Carlos Ara\u00fajo die eind 2020 is vertrokken bij de club uit de Algarve.", "Olhanense speelde van 2009 tot 2014 op het hoogste niveau van Portugal, maar sinds 2014 gaat het in sportief opzicht een stuk minder met de club. Momenteel staat Olhanense op de vierde plaats met 14 punten uit acht duels.", "Hoofdtrainer", "Het is niet voor het eerst dat Davids, 47 jaar, als hoofdtrainer werkt. Eerder deed hij dit bij Barnet FC, een kleine club in Engeland.", "Davids was sinds de zomer als assistent-trainer in dienst bij eerstedivisionist Telstar. De voormalig middenvelder voetbalde onder meer bij Ajax, AC Milan, Juventus, FC Barcelona, Internazionale en Tottenham Hotspur."], "authors": ["Onze Telesportredactie"], "keywords": ["van", "veld", "voor", "maar", "portugal", "edgar", "bij", "een", "gestuurd", "uit", "club", "niet", "direct", "het", "debuut", "davids"], "pubDate": null, "publicationId": "eaaf7e23-4e36-3c2d-bfe0-80f3507a250a"}