{"id": "061276e4-deb9-31b6-8a39-356ad3e81de7", "title": "Oerol-oprichter Joop Mulder onverwacht overleden", "url": "https://nos.nl/artikel/2363856-oerol-oprichter-joop-mulder-onverwacht-overleden.html", "summary": "In Leeuwarden is Joop Mulder (67), de oprichter van het Oerol-festival op Terschelling, overleden.\nVolgens de organisatie van Oerol kampte hij al enige tijd met gezondheidsproblemen, maar was zijn overlijden toch onverwacht.\nIn 1982 begon hij met Oerol dat de eerste jaren vanuit de woonkamer boven zijn caf\u00e9 werd georganiseerd.\nArtiesten en theatergroepen uit de hele wereld komen erop af en overal op het eiland worden in de zomer tijdens het festival voorstellingen gehouden.\nKijk hier naar een impressie van het Oerolfestival van 2016.", "paragraphs": ["In Leeuwarden is Joop Mulder (67), de oprichter van het Oerol-festival op Terschelling, overleden. Hij overleed waarschijnlijk aan een hartstilstand. Volgens de organisatie van Oerol kampte hij al enige tijd met gezondheidsproblemen, maar was zijn overlijden toch onverwacht.", "In de jaren 70 was Mulder als 27-jarige vanuit Bolsward naar Terschelling getrokken om uitbater te worden van Caf\u00e9 De Stoep in Midsland. In 1982 begon hij met Oerol dat de eerste jaren vanuit de woonkamer boven zijn caf\u00e9 werd georganiseerd.", "Het Oerol-festival begon klein met theatervoorstellingen op de stoep voor zijn caf\u00e9 en in kleine schuurtjes en groeide uit tot een van de grootste openlucht-theaterfestivals op locatie in Europa. Artiesten en theatergroepen uit de hele wereld komen erop af en overal op het eiland worden in de zomer tijdens het festival voorstellingen gehouden. Geheel in de geest van de naam van het festival, want oerol betekent overal.", "Kijk hier naar een impressie van het Oerolfestival van 2016."], "authors": [], "keywords": ["oerol", "overleden", "zijn", "van", "joop", "mulder", "oeroloprichter", "en", "met", "oerolfestival", "een", "op", "het", "onverwacht", "hij"], "pubDate": null, "publicationId": "88173a0d-96a0-3f0e-a203-5a13f8839a59"}