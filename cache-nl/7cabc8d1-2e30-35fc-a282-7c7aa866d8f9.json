{"id": "7cabc8d1-2e30-35fc-a282-7c7aa866d8f9", "title": "Vacature: De economieredactie van NU.nl zoekt versterking", "url": "https://nu.nl/vacatures/6065903/vacature-de-economieredactie-van-nunl-zoekt-versterking.html", "summary": "Dan hebben we per 1 oktober een mooie plek voor je op de economieredactie van de grootste nieuwssite van Nederland.\nAls economieredacteur ben je een vaste kracht op de economieredactie van NU.nl, die bestaat uit een co\u00f6rdinator, drie redacteuren en diverse freelancers.\nEen uitdagende baan waarin je door contact met collega's van andere redacties veel kunt leren, en anderen op hun beurt ook van jou.\nJe werkt op een ambitieuze redactie waar hard wordt gewerkt, maar een goede sfeer ook belangrijk is.\nWe zoeken iemand die een paar jaar in de journalistiek heeft gewerkt en een journalistieke opleiding op minimaal hbo-niveau heeft afgerond.", "paragraphs": ["Wil je precies weten hoe we de coronacrisis in onze portemonnee gaan voelen? Ben je een echte nieuwsjager? Dan hebben we per 1 oktober een mooie plek voor je op de economieredactie van de grootste nieuwssite van Nederland.", "Wat ga je doen?", "Als economieredacteur ben je een vaste kracht op de economieredactie van NU.nl, die bestaat uit een co\u00f6rdinator, drie redacteuren en diverse freelancers. Je vindt eigen nieuws, schrijft dagelijks meerdere verhalen en gaat waar nodig op pad om verslag te doen.", "Wat bieden wij?", "Een uitdagende baan waarin je door contact met collega's van andere redacties veel kunt leren, en anderen op hun beurt ook van jou. Je werkt op een ambitieuze redactie waar hard wordt gewerkt, maar een goede sfeer ook belangrijk is.", "Het betreft een juniorfunctie. De functie valt in schaal 4 van de cao DJ en is voor veertig uur per week. Een laptop en treinabonnement of reisvergoeding krijg je uiteraard van ons. De redactie van NU.nl werkt in Hoofddorp, in een kantoorpand pal naast het station. Soms zul je ook in de avond of in het weekend werken. We zoeken iemand per 1 januari 2021.", "Dit moet je weten over NU.nl", "NU.nl is met acht miljoen maandelijkse gebruikers de grootste nieuwssite van Nederland. We zijn altijd in beweging en de ontwikkelingen gaan lekker snel. Je krijgt dus genoeg kansen om jezelf te ontwikkelen en samen met andere collega's bij te dragen aan nieuwe projecten.", "Er is veel contact tussen diverse redacties en samenwerken wordt gestimuleerd. De sfeer is informeel. Iedereen wordt aangemoedigd zich uit te spreken en mee te denken.", "Wie zoeken wij?", "Een enthousiaste journalist die vol energie zit en graag naar de telefoon grijpt. Je vindt het leuk om aan de telefoon te hangen met ondernemers en directeuren en schrikt niet terug voor kwartaalcijfers en jaarrekeningen.", "We zoeken iemand die een paar jaar in de journalistiek heeft gewerkt en een journalistieke opleiding op minimaal hbo-niveau heeft afgerond. Journalistieke ervaring is een vereiste.", "Interesse?", "Ben je ge\u00efnteresseerd in deze functie? Reageer dan uiterlijk 27 november 2020 via de sollicitatiebutton op deze pagina. Nog vragen? Mail die dan naar redactiechef Thomas Moerman via thomas@nu.nl, met als onderwerp 'vacature economieredacteur'."], "authors": ["Door"], "keywords": ["zoeken", "zoekt", "wordt", "je", "economieredactie", "van", "versterking", "een", "te", "nunl", "en", "op", "die", "met", "vacature"], "pubDate": null, "publicationId": "4d7a0f80-7953-388c-9af8-e7a437b5632e"}