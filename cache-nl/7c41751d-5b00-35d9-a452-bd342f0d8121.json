{"id": "7c41751d-5b00-35d9-a452-bd342f0d8121", "title": "De Boer positief over WK-loting: 'Eerste worden, dat mogen we uitspreken'", "url": "https://nos.nl/collectie/13781/artikel/2359727-de-boer-positief-over-wk-loting-eerste-worden-dat-mogen-we-uitspreken", "summary": "\"Dat zijn landen waar je van moet winnen, maar waar je niet zomaar even van wint.\"\nTwee keer uitVergeleken met de kansloze 3-0 nederlaag tegen Turkije in Konya vijf jaar geleden is het Nederlands elftal gegroeid, vindt De Boer.\nMaar ook op het veld verwacht De Boer vuur: \"Turkije is weer in opkomst, met heel goede jonge spelers.\"\nDe Noren ziet De Boer ook als een lastige tegenstander.\nMaar nu met Martin \u00d8degaard en Erling Haaland hebben ze er twee die erbovenuit springen.", "paragraphs": ["\"Turkije en Noorwegen springen er natuurlijk duidelijk bovenuit\", concludeerde bondscoach Frank de Boer droogjes, nadat hij kennis had genomen van de loting die moet leiden tot kwalificatie voor het WK in Qatar (2022).", "\"Dat zijn landen waar je van moet winnen, maar waar je niet zomaar even van wint.\"", "Twee keer uit", "Vergeleken met de kansloze 3-0 nederlaag tegen Turkije in Konya vijf jaar geleden is het Nederlands elftal gegroeid, vindt De Boer. \"Turkije is traditioneel gewoon een lastige tegenstander, met veel emotionele fans in de uitwedstrijd en thuis misschien wel hetzelfde. Twee keer uit.\"", "De Boer doelt natuurlijk op de grote aanhang die de Turkse ploeg ook in Nederland heeft, al is het zeer de vraag of de coronapandemie al voldoende onder controle zal zijn om dat gepassioneerde publiek ook toe te laten. Maar ook op het veld verwacht De Boer vuur: \"Turkije is weer in opkomst, met heel goede jonge spelers.\"", "De Noren ziet De Boer ook als een lastige tegenstander. \"Noorwegen is normaal gesproken een heel georganiseerd team. Maar nu met Martin \u00d8degaard en Erling Haaland hebben ze er twee die erbovenuit springen. Dan zul je zeer gefocust moeten zijn om daarvan te winnen.\""], "authors": [], "keywords": ["eerste", "positief", "van", "turkije", "wkloting", "uitspreken", "boer", "het", "maar", "met", "zijn", "ook", "dat", "je", "en", "mogen", "worden"], "pubDate": null, "publicationId": "88173a0d-96a0-3f0e-a203-5a13f8839a59"}