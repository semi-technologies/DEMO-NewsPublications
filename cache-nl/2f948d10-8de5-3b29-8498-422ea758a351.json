{"id": "2f948d10-8de5-3b29-8498-422ea758a351", "title": "GP van Brazili\u00eb blijft op Interlagos en gaat niet naar Rio", "url": "https://nos.nl/artikel/2360967-gp-van-brazilie-blijft-op-interlagos-en-gaat-niet-naar-rio.html", "summary": "De Braziliaanse grand prix zal tot zeker 2025 plaatsvinden op Interlagos, het circuit in S\u00e3o Paulo.\nDe overeenkomst kon worden vernieuwd dankzij een nieuwe sponsor die in handen is van een investeringsmaatschappij uit Abu Dhabi.\nDaar werd afgelopen zondag de laatste race van het F1-seizoen gereden, die Max Verstappen won.\n\"Ik houd van Interlagos.\nHet kost een hoop geld om een nieuw circuit te bouwen.", "paragraphs": ["De Braziliaanse grand prix zal tot zeker 2025 plaatsvinden op Interlagos, het circuit in S\u00e3o Paulo. De organisatie van de Formule 1 en de Brazilianen zijn een nieuwe overeenkomst voor vijf jaar overeengekomen. Het contract voor Interlagos liep dit jaar af.", "De overeenkomst kon worden vernieuwd dankzij een nieuwe sponsor die in handen is van een investeringsmaatschappij uit Abu Dhabi. Daar werd afgelopen zondag de laatste race van het F1-seizoen gereden, die Max Verstappen won.", "Er waren ook plannen om de Formule 1 in Brazili\u00eb naar Rio de Janeiro te verhuizen. Een nieuw te bouwen circuit in de miljoenenstad stuitte echter op verzet van milieuactivisten.", "Verzet Hamilton", "Het circuit zou op een voormalig militair terrein worden aangelegd, dat in 2016 ook was gebruikt voor de Olympische Spelen. Activisten vreesden dat daar duizenden bomen zouden moeten worden gekapt om genoeg ruimte te maken.", "Ook zevenvoudig wereldkampioen Lewis Hamilton kwam in verzet. \"Ik houd van Interlagos. Het kost een hoop geld om een nieuw circuit te bouwen. Terwijl we al een historisch circuit hebben. We hoeven niet nog meer regenwoud te kappen, meer schade aan te richten\", zei hij in oktober."], "authors": [], "keywords": ["om", "naar", "van", "niet", "een", "te", "het", "gaat", "circuit", "worden", "en", "voor", "op", "gp", "rio", "brazili\u00eb", "interlagos"], "pubDate": null, "publicationId": "88173a0d-96a0-3f0e-a203-5a13f8839a59"}