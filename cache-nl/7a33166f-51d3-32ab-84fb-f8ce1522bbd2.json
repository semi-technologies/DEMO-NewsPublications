{"id": "7a33166f-51d3-32ab-84fb-f8ce1522bbd2", "title": "Waarom houden we ons niet aan de coronamaatregelen?", "url": "https://www.telegraaf.nl/vrouw/117859695/waarom-houden-we-ons-niet-aan-de-coronamaatregelen", "summary": "Eigen schuld...Uit onderzoek van het RIVM blijkt dat dit grotendeels onze eigen schuld is.\nMaar dat is nog niet alles, meldt De Telegraaf.\nZelfs bij wie zelf het coronavirus is vastgesteld, mengt nog altijd 17,8 procent van de mensen zich onder anderen.\nWerk je bijvoorbeeld thuis, ga je alleen naar noodzakelijke winkels en vermijd je de supermarkt als je snottert?\nEn zo nee: ben je dan niet bang dat de regels weer strenger gaan worden en de horeca nog langer dicht blijft?", "paragraphs": ["Eigen schuld...", "Uit onderzoek van het RIVM blijkt dat dit grotendeels onze eigen schuld is. Er werken steeds minder mensen thuis, we hebben te veel sociale contacten en we gaan massaal naar niet-noodzakelijke winkels op drukke dagen.", "Maar dat is nog niet alles, meldt De Telegraaf. Na een reis uit een risicoland geldt het dringende advies 10 dagen in thuisquarantaine te gaan. Het overgrote deel (70,5 procent) houdt zich daar niet aan. Ook bij klachten die kunnen duiden op corona, zoals hoesten en snotteren, gaat het merendeel (68,2 procent) gewoon nog naar het werk of de supermarkt in. Na een melding van de GGD dat er nauw contact is geweest met iemand bij wie corona is vastgesteld, blijft maar 41,4 procent van de mensen thuis. Zelfs bij wie zelf het coronavirus is vastgesteld, mengt nog altijd 17,8 procent van de mensen zich onder anderen.", "Dat is zorgelijk, schrijft minister De Jonge (Volksgezondheid) aan de Tweede Kamer. Immers: \u201eIsolatie en thuisquarantaine zijn essenti\u00eble onderdelen van de aanpak tegen de verspreiding van het coronavirus.\u201d Zoals de bewindsman dinsdagavond tijdens de persconferentie zei: \u201eDe overdracht van het virus begint en stopt met ons gedrag.\u201d Het kabinet sluit dan ook niet uit dat de maatregelen nog voor kerst weer aangescherpt zullen worden.", "Praat mee", "Houd jij je aan de coronamaatregelen? Werk je bijvoorbeeld thuis, ga je alleen naar noodzakelijke winkels en vermijd je de supermarkt als je snottert? En als je nauw contact hebt gehad met iemand die besmet is met corona, blijf je dan 10 dagen thuis? En zo nee: ben je dan niet bang dat de regels weer strenger gaan worden en de horeca nog langer dicht blijft? Praat met ons mee op Facebook!"], "authors": [], "keywords": ["thuis", "van", "waarom", "coronamaatregelen", "nog", "het", "ons", "met", "niet", "je", "en", "dat", "houden", "aan", "procent"], "pubDate": null, "publicationId": "eaaf7e23-4e36-3c2d-bfe0-80f3507a250a"}