{"id": "e2648b5e-7be9-3b7c-beca-53d4d2d4deaa", "title": "Staat hoeft geen strengere klimaatvoorwaarden te stellen aan steun KLM", "url": "https://trouw.nl/duurzaamheid-natuur/staat-hoeft-geen-strengere-klimaatvoorwaarden-te-stellen-aan-steun-klm~b52d6a00/", "summary": "Volgens Greenpeace is de overheid hiertoe verplicht, omdat ze alles in het werk moet stellen om gevaarlijke klimaatverandering tegen te gaan.\nDoor de noodleningen en -garanties aan KLM krijgt de overheid nu de kans om eisen te stellen \u201cop een presenteerblaadje aangereikt\u201d, betoogden de advocaten van de milieuorganisatie tijdens de behandeling van de zaak.\nZe noemden het een kans die de Staat niet mag laten liggen.\nLees ook:De luchtvaart mag doorgroeien en de eisen van het kabinet zijn niet strengDe weerstand tegen de luchtvaart neemt toe.\nHet steunpakket voor KLM is er niet voor het klimaat, betoogt het Rijk in Greenpeace-zaakSteunt de overheid KLM alleen om te voorkomen dat die failliet gaat, of had ze ook klimaatdoelen moeten stellen?", "paragraphs": ["De rechtbank in Den Haag heeft alle eisen die Greenpeace daarover had gesteld afgewezen. De milieuorganisatie hoopte via een kort geding voor elkaar te krijgen dat de overheid in ruil voor de miljardenhulp zou vragen om een sterkere afname van de CO2-uitstoot die de luchtvaartmaatschappij veroorzaakt.", "Volgens Greenpeace is de overheid hiertoe verplicht, omdat ze alles in het werk moet stellen om gevaarlijke klimaatverandering tegen te gaan. Door de noodleningen en -garanties aan KLM krijgt de overheid nu de kans om eisen te stellen \u201cop een presenteerblaadje aangereikt\u201d, betoogden de advocaten van de milieuorganisatie tijdens de behandeling van de zaak. Ze noemden het een kans die de Staat niet mag laten liggen. De rechtbank oordeelt echter dat deze redenering niet opgaat.", "De internationale klimaatverdragen waar Greenpeace zich op beroept \u201chebben geen betrekking op de uitstoot van broeikasgassen als gevolg van de internationale luchtvaart\u201d, aldus de rechters.", "Lees ook:", "De luchtvaart mag doorgroeien en de eisen van het kabinet zijn niet streng", "De weerstand tegen de luchtvaart neemt toe. Maar minister Van Nieuwenhuizen trekt zich er weinig van aan.", "Het steunpakket voor KLM is er niet voor het klimaat, betoogt het Rijk in Greenpeace-zaak", "Steunt de overheid KLM alleen om te voorkomen dat die failliet gaat, of had ze ook klimaatdoelen moeten stellen? De rechter gaat zich daarover beraden."], "authors": ["Redactie Trouw"], "keywords": ["geen", "van", "klimaatvoorwaarden", "het", "staat", "hoeft", "stellen", "voor", "die", "klm", "steun", "niet", "overheid", "te", "om", "een", "zich", "aan", "strengere"], "pubDate": "2020-12-09T11:18:11+01:00", "publicationId": "b66cd8e4-4294-3571-bcd7-e490527f1a48"}