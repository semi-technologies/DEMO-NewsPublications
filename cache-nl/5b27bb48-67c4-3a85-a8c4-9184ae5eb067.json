{"id": "5b27bb48-67c4-3a85-a8c4-9184ae5eb067", "title": "Kwart minder operaties in ziekenhuizen door corona", "url": "https://www.telegraaf.nl/nieuws/122615649/kwart-minder-operaties-in-ziekenhuizen-door-corona", "summary": "In sommige regio\u2019s, in Zuid-Holland, Twente en een deel van de Achterhoek, is ruim een derde van de operatiecapaciteit afgeschaald.\nIn vier regio\u2019s geeft de helft van de ziekenhuizen aan dat zij niet meer in staat zijn om de minder urgente planbare zorg te leveren.\n\u201eIn de overige regio\u2019s geven de meeste ziekenhuizen aan dat deze nog wel deels beschikbaar is\u201d, aldus de NZa.\nWel geven sommige ziekenhuizen aan daar nog maar deels plek voor te hebben.\nDe ziekenhuizen geven evenwel aan dat de kwaliteit van zorg op dit moment niet in gevaar komt\u201d, aldus de NZa.", "paragraphs": ["In sommige regio\u2019s, in Zuid-Holland, Twente en een deel van de Achterhoek, is ruim een derde van de operatiecapaciteit afgeschaald. In vier regio\u2019s geeft de helft van de ziekenhuizen aan dat zij niet meer in staat zijn om de minder urgente planbare zorg te leveren. Het gaat om Noord-Holland, Flevoland, Zuid-Holland en een deel van de Achterhoek. \u201eIn de overige regio\u2019s geven de meeste ziekenhuizen aan dat deze nog wel deels beschikbaar is\u201d, aldus de NZa.", "Volgens de Zorgautoriteit is de acute en semi-acute zorg landelijk nog wel voldoende toegankelijk. \u201eOok de kritisch planbare zorg - de zorg die binnen zes weken moet plaatsvinden om blijvende gezondheidsschade en verloren levensjaren te voorkomen - is in alle regio\u2019s nog beschikbaar\u201d, stelt de Zorgautoriteit. Wel geven sommige ziekenhuizen aan daar nog maar deels plek voor te hebben.", "\u201eIn alle regio\u2019s is de druk op de zorg zo hoog dat bijzondere maatregelen en accentverlegging nodig zijn om de kwaliteit van zorg overeind te houden. De ziekenhuizen geven evenwel aan dat de kwaliteit van zorg op dit moment niet in gevaar komt\u201d, aldus de NZa. De capaciteitsproblemen onderstrepen volgens de autoriteit het belang van samenwerking tussen zorgaanbieders en zorgverzekeraars in de regio."], "authors": [], "keywords": ["aan", "van", "kwart", "nog", "ziekenhuizen", "regios", "zorg", "corona", "minder", "en", "operaties", "te", "om", "dat", "door"], "pubDate": null, "publicationId": "eaaf7e23-4e36-3c2d-bfe0-80f3507a250a"}