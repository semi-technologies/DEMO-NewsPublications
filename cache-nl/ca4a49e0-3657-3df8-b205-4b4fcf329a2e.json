{"id": "ca4a49e0-3657-3df8-b205-4b4fcf329a2e", "title": "Ex-voetballer Nesu van FC Utrecht kan na tien jaar wel zelfstandig eten", "url": "https://www.metronieuws.nl/in-het-nieuws/sport/2021/01/voetballer-nesu-utrecht-kan-na-10-jaar-weer-zelf-eten/", "summary": "Ex-voetballer Nesu kan na 10 jaar weer zelf eten, \u2018blijf vechten Mihai!\u2019Bijna 10 jaar na een ongeluk op de training, kan voormalig FC Utrecht-voetballer Mihai Nesu weer zelfstandig eten.\nHij maakt zich in zijn geboorteland bijzonder nuttig met een stichting die zich inzet voor kinderen met een zenuw- en spierziekte.\nHij zag de wedstrijd (2-0) in een rolstoel, met een deken tegen de kou over zich heen.\nWaardering voor NesuVoetballiefhebbers uit verschillende landen, tonen op social media hun waardering voor het doorzettingsvermogen van de oud-voetballer.\nZo laat Jannie weten: \u201eAls Ajacied en zorgmedewerker zeg ik: geweldige prestatie en voor Nesu een reuzenstap.", "paragraphs": ["Ex-voetballer Nesu kan na 10 jaar weer zelf eten, \u2018blijf vechten Mihai!\u2019", "Bijna 10 jaar na een ongeluk op de training, kan voormalig FC Utrecht-voetballer Mihai Nesu weer zelfstandig eten. Zijn doorzettingsvermogen wordt alom gewaardeerd.", "Nesu\u2019s grote stap is op Twitter gedeeld. Op de video van de Roemeense journalist Emanuel Ro\u015fu wordt veel gereageerd. Zo noemt Simon Zwartkruis van Voetbal International de beelden \u2018ontroerend\u2019. De Telegraaf spreekt van \u2018goed nieuws\u2019 en \u2018een kleine grote overwinning in het leven\u2019.", "", "Wel toestemming gegeven maar niet getoond, herlaad de pagina. Twitter wordt niet geladen omdat je geen toestemming hebt gegeven. Klik hier om het aan te passen.", "Ahh this is so great to see.. 10 years after a horror injury in FC Utrecht's training left him paralysed and threatened his life, Mihai Nesu has just started being able to eat by himself again. A true fighter \ud83d\udcaa \ud83d\udcf9- @ESPNnl pic.twitter.com/tcL382BLod \u2014 Footy Accumulators (@FootyAccums) January 6, 2021", "Nesu brak een nekwervel", "Het is 10 mei 2011 als de nu 37-jarige Roemeen op de training van FC Utrecht ogenschijnlijk ongelukkig in botsing komt met teamgenoot Alje Schut. Niets bleek minder waar, het ongelukje bleek horror. Nesu had geen gevoel meer in zijn handen, werd met een ambulance afgevoerd en bleek na onderzoek een gebroken nekwervel te hebben. De carri\u00e8re van de voormalige verdediger van Steaua Boekarest was \u2013 uiteraard \u2013 voorbij. Nesu kwam in 2008 van Roemeni\u00eb naar FC Utrecht.", "Kinderen helpen", "Mihai Nesu is nu bijna tien jaar aan een rolstoel gebonden. Hij maakt zich in zijn geboorteland bijzonder nuttig met een stichting die zich inzet voor kinderen met een zenuw- en spierziekte. Dat na toch een ook verdienstelijke voetballoopbaan. Hij speelde meer dan tachtig wedstrijden voor zowel Steaua als FC Utrecht en droeg ook enkele keren trots het shirt van Roemeni\u00eb.", "In 2013 werd hij uitgenodigd om in de (toen nog) Amsterdam ArenA de Europa League-wedstrijd Ajax \u2013 Steaua Boekarest te bezoeken. Hij zag de wedstrijd (2-0) in een rolstoel, met een deken tegen de kou over zich heen.", "Waardering voor Nesu", "Voetballiefhebbers uit verschillende landen, tonen op social media hun waardering voor het doorzettingsvermogen van de oud-voetballer. \u201eZoveel respect voor Mihai Nesu, een echte vechter, blijf doorgaan, blijf vechten. We zien graag meer van dit soort video\u2019s, indien mogelijk. Ik wens je het allerbeste voor 2021 en vele jaren daarna\u201d, twittert bijvoorbeeld iemand. Ook vanuit Amsterdam (Ajax en FC Utrecht liggen elkaar niet zo) komt steun. Zo laat Jannie weten: \u201eAls Ajacied en zorgmedewerker zeg ik: geweldige prestatie en voor Nesu een reuzenstap. Echt diep respect.\u201d En vanuit Rotterdam laat ene Arnoud weten: \u201eAls Feyenoorder en mens zeg ik top, wat een wilskracht. Sterkte met de verdere revalidatie.\u201d", "Lees ook: Elfstedentocht nu 24 jaar geleden (en de toekomst ziet er niet hoopvol uit\u2026)"], "authors": ["Erik Jonk"], "keywords": ["van", "zelfstandig", "fc", "jaar", "en", "voor", "een", "met", "kan", "nesu", "tien", "op", "ook", "het", "utrecht", "wel", "exvoetballer"], "pubDate": "2021-01-06T12:14:50Z", "publicationId": "7c385e14-de2a-3447-b45a-fe7d316f7641"}