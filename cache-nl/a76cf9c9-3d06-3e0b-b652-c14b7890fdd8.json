{"id": "a76cf9c9-3d06-3e0b-b652-c14b7890fdd8", "title": "GM-dochterbedrijf Cruise start tests met auto zonder bestuurder in Californi\u00eb", "url": "https://nu.nl/tech/6095779/gm-dochterbedrijf-cruise-start-tests-met-auto-zonder-bestuurder-in-californie.html", "summary": "Cruise is begonnen met het testen van zelfrijdende auto's zonder mens achter het stuur, maakt het dochterbedrijf van General Motors (GM) bekend in een video.\nHet bedrijf rijdt rond in San Francisco in de staat Californi\u00eb, waar het in oktober toestemming kreeg van de lokale transportautoriteit om zonder bestuurder te rijden.\nIn de auto zit nog altijd een persoon op de bijrijdersstoel die kan ingrijpen als dat nodig is.\nNaast Cruise zijn er slechts vier andere bedrijven die op dit moment in Californi\u00eb toestemming hebben voor soortgelijke tests.\nNaast Cruise hebben onder andere ook voormalig Google-bedrijf Waymo en Zoox, eigendom van internetgigant Amazon, toestemming om in Californi\u00eb tests uit te voeren zonder mens achter het stuur.", "paragraphs": ["Cruise is begonnen met het testen van zelfrijdende auto's zonder mens achter het stuur, maakt het dochterbedrijf van General Motors (GM) bekend in een video.", "Het bedrijf rijdt rond in San Francisco in de staat Californi\u00eb, waar het in oktober toestemming kreeg van de lokale transportautoriteit om zonder bestuurder te rijden.", "In de auto zit nog altijd een persoon op de bijrijdersstoel die kan ingrijpen als dat nodig is. Naast Cruise zijn er slechts vier andere bedrijven die op dit moment in Californi\u00eb toestemming hebben voor soortgelijke tests.", "Bedrijven die werken aan autonoom rijden komen terecht in Californi\u00eb omdat de regio innovatie omarmt - onder meer Silicon Valley met allerlei grote technologiebedrijven is er gevestigd - maar ook vanwege het zonnige klimaat, wat het voor de auto's makkelijker maakt om de omgeving te verkennen.", "Naast Cruise hebben onder andere ook voormalig Google-bedrijf Waymo en Zoox, eigendom van internetgigant Amazon, toestemming om in Californi\u00eb tests uit te voeren zonder mens achter het stuur."], "authors": ["Door"], "keywords": ["cruise", "bestuurder", "californi\u00eb", "van", "toestemming", "gmdochterbedrijf", "zonder", "het", "met", "die", "auto", "te", "start", "om", "tests", "voor"], "pubDate": null, "publicationId": "4d7a0f80-7953-388c-9af8-e7a437b5632e"}