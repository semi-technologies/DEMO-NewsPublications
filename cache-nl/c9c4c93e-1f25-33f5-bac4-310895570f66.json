{"id": "c9c4c93e-1f25-33f5-bac4-310895570f66", "title": "Na spectaculaire opmars duikt de koers van de bitcoin weer naar beneden", "url": "http://trouw.nl/economie/na-spectaculaire-opmars-duikt-de-koers-van-de-bitcoin-weer-naar-beneden~b55c9d3d/", "summary": "De waarde van de bitcoin is flink geduikeld na een opmerkelijke opmars eerder, waarbij de digitale munt record op record stapelde.\nDe bitcoin ging zondag en maandag met wel 18 procent omlaag tot 33.500 dollar, wat de grootste daling in twee dagen is sinds mei vorig jaar.\nEind vorige week tikte de bitcoin nog een absoluut recordniveau aan met bijna 42.000 dollar.\nDaarmee verdubbelde de waarde van de meest bekende cryptomunt in minder dan een maand tijd.\nZo daalde de ether met wel 20 procent.", "paragraphs": ["De waarde van de bitcoin is flink geduikeld na een opmerkelijke opmars eerder, waarbij de digitale munt record op record stapelde. De bitcoin ging zondag en maandag met wel 18 procent omlaag tot 33.500 dollar, wat de grootste daling in twee dagen is sinds mei vorig jaar.", "Eind vorige week tikte de bitcoin nog een absoluut recordniveau aan met bijna 42.000 dollar. Daarmee verdubbelde de waarde van de meest bekende cryptomunt in minder dan een maand tijd. Nu lijkt die opmars dus duidelijk aan stoom te verliezen. Ook andere cryptomunten stonden flink onder druk. Zo daalde de ether met wel 20 procent.", "De bitcoin werd begin 2009 gelanceerd en was toen slechts een paar cent waard. Eind 2017 bereikte de munt al eens een piek van bijna 20.000 dollar. (ANP)", "Lees ook:", "De koers van de bitcoin blijft stijgen. Dit is waarom je er (niet) in moet investeren", "Aan enthousiasme voor de bitcoin geen gebrek. Het is eerder een strengere regulering die de digitale munt weleens parten kan spelen."], "authors": ["Redactie Trouw"], "keywords": ["beneden", "van", "koers", "waarde", "dollar", "naar", "een", "met", "weer", "duikt", "spectaculaire", "munt", "record", "bitcoin", "opmars", "wel"], "pubDate": "2021-01-11T07:28:31Z", "publicationId": "b66cd8e4-4294-3571-bcd7-e490527f1a48"}