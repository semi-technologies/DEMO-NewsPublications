{"id": "0bc1817b-24fc-3a98-9742-834b710460aa", "title": "Verschillende sociale media blokkeren accounts van Trump", "url": "https://www.parool.nl/wereld/verschillende-sociale-media-blokkeren-accounts-van-trump~bdcec7ea/", "summary": "Ook het Instagram-account van Trump gaat op slot, liet topman Adam Mosseri weten.\nTweetsTwitter had het account van Trump al eerder geschorst.\nHet bedrijf wil dat Trump drie tweets van woensdag gaat weghalen.\nIn een van de gewraakte tweets schreef Trump dat de Amerikanen \u2018de waarheid eisen\u2019 en dat zijn vicepresident Mike Pence \u2018niet de moed had\u2019 om in te grijpen.\nIn een ander bericht zei Trump dat de bestorming een gevolg was \u2018van het hardhandige stelen\u2019 van zijn verkiezingsoverwinning.", "paragraphs": ["Donald Trump. Beeld EPA", "Dat betekent dat Trump gedurende die tijd niets meer op zijn account kan plaatsen. Ook het Instagram-account van Trump gaat op slot, liet topman Adam Mosseri weten.", "Facebook verwijdert verder ook content waarin bijvoorbeeld de bestorming van het Capitool wordt opgehemeld.", "Eerder werd al een video van Trump weggehaald, waarin hij weliswaar zijn aanhangers die het Capitool bestormden opriep om naar huis te gaan, maar waarin hij tevens de verkiezingsuitslag (weer) betwist.", "Tweets", "Twitter had het account van Trump al eerder geschorst. Het bedrijf wil dat Trump drie tweets van woensdag gaat weghalen. Na verwijdering mag hij voor straf 12 uur lang niets tweeten, en zolang de tweets er nog staan blijft zijn account ook geschorst. \u2018Als Trump doorgaat met zulke tweets, kan hij permanent geblokkeerd worden,\u2019 liet Twitter weten.", "In een van de gewraakte tweets schreef Trump dat de Amerikanen \u2018de waarheid eisen\u2019 en dat zijn vicepresident Mike Pence \u2018niet de moed had\u2019 om in te grijpen. In een ander bericht zei Trump dat de bestorming een gevolg was \u2018van het hardhandige stelen\u2019 van zijn verkiezingsoverwinning."], "authors": ["Het Parool"], "keywords": ["waarin", "verschillende", "van", "sociale", "zijn", "accounts", "een", "media", "ook", "blokkeren", "trump", "het", "tweets", "hij", "dat"], "pubDate": "2021-01-07T10:11:44Z", "publicationId": "a3002aeb-6d5a-3894-adcb-0212effbc567"}