{"id": "709c08a6-4bb9-34c4-846f-7734b813a0c3", "title": "Dit Instagramprofiel is net als chocolade: verslavend", "url": "https://trouw.nl/leven/dit-instagramprofiel-is-net-als-chocolade-verslavend~b74d42c3/", "summary": "Soms moeten ze voor reclamefilmpjes de gekste dingen doen: poseren met pizza\u2019s op hun borsten, verleidelijk aan een mes likken of een panty over het hoofd trekken.\nBij een foto van een model dat poseert met uitvergrote foto\u2019s van zichzelf aan de muur, heeft ze als begeleidend tekstje: \u2018Hoe spel je narcistisch?\u2019Met #challengaccepted heeft ze geen activistisch doel, toch is ze een soort vaandel in de strijd voor body positivity geworden.\nBarber heeft geen problemen met haar lijf en is zo een goed tegengif voor de illusie van perfectie.\nZo voelde het toen de Instagramaccount van een grote influencer die ik onlangs sprak gehackt werd.\nDatgene waar ze jarenlang voor gewerkt had \u2013 alle foto\u2019s, alle volgers, alle likes \u2013 ging in \u00e9\u00e9n keer op zwart.", "paragraphs": ["Beroemdheden tonen op hun Instagramaccounts gretig hun afgetrainde en zongebruinde lichamen. Soms moeten ze voor reclamefilmpjes de gekste dingen doen: poseren met pizza\u2019s op hun borsten, verleidelijk aan een mes likken of een panty over het hoofd trekken.", "Dit bericht bekijken op Instagram Een foto die is geplaatst door null (@celestebarber) op 28 Aug 2020 om 4:42 PDT", "Dit bericht bekijken op Instagram Een foto die is geplaatst door null (@celestebarber) op 5 Feb 2019 om 9:47 PST", "Dat viel Celeste Barber op toen ze in sociale media struinde. Ze dacht: hoe zou het eruitzien als ik dat doe? Vijf jaar geleden begon ze met de serie #challengeaccepted, waarin ze zichzelf uitdaagt de Instagram-foto\u2019s van beroemdheden na te maken, maar dan op z\u2019n Barbers. Dat betekent: zeer oncomfortabele poses, uitgelopen mascara en rommelig haar. Kortom: alles wat je normaal niet ziet op het platform (al zijn die beelden er wel steeds meer).", "Zoals de reclame waarin supermodel Cindy Crawford elegant nipt aan een blikje Pepsi, mooi in de make-up. In haar versie slurpt Barber dapper uit een schuimende fles cola, terwijl golven Pepsi over haar gezicht stromen.", "Dit bericht bekijken op Instagram Een foto die is geplaatst door null (@celestebarber) op 20 Feb 2020 om 13:22 PST", "Die zelfspot en schaamteloosheid maakt haar ongekend populair, ook in de wereld van beroemdheden. Zo prijkte ze al op de cover van modetijdschrift Vogue.", "Soms is ze venijnig. Bij een foto van een model dat poseert met uitvergrote foto\u2019s van zichzelf aan de muur, heeft ze als begeleidend tekstje: \u2018Hoe spel je narcistisch?\u2019", "Met #challengaccepted heeft ze geen activistisch doel, toch is ze een soort vaandel in de strijd voor body positivity geworden. Barber heeft geen problemen met haar lijf en is zo een goed tegengif voor de illusie van perfectie.", "Dit bericht bekijken op Instagram Een foto die is geplaatst door null (@celestebarber) op 11 Nov 2018 om 8:06 PST", "Lees ook:", "De influencer is de meest vogelvrije persoon binnen de platformeconomie", "Alsof haar leven voorbij was. Zo voelde het toen de Instagramaccount van een grote influencer die ik onlangs sprak gehackt werd. Datgene waar ze jarenlang voor gewerkt had \u2013 alle foto\u2019s, alle volgers, alle likes \u2013 ging in \u00e9\u00e9n keer op zwart."], "authors": ["Heleen Bastiaanse"], "keywords": ["van", "dit", "als", "null", "foto", "op", "die", "chocolade", "verslavend", "een", "ze", "haar", "om", "instagramprofiel", "net", "voor"], "pubDate": "2020-11-07T21:29:00+01:00", "publicationId": "b66cd8e4-4294-3571-bcd7-e490527f1a48"}