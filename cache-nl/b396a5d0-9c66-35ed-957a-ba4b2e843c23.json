{"id": "b396a5d0-9c66-35ed-957a-ba4b2e843c23", "title": "Formule 1-coureur Grosjean ontsnapt aan vuurzee na zware crash", "url": "https://www.parool.nl/sport/formule-1-coureur-grosjean-ontsnapt-aan-vuurzee-na-zware-crash~bf73aa5c/", "summary": "Al snel bleek Grosjean het brandende voertuig zelfstandig te hebben verlaten.\nMet ondersteuning van het medisch personeel werd Grosjean, duidelijk aangeslagen, naar de ambulance begeleid.\n\u2018Volledig bij bewustzijn\u2019Haas F1-teambaas G\u00fcnther Steiner reageerde bij Ziggo Sport op de enorme crash van Romain Grosjean.\nHij heeft wat lichte brandwonden en verder wordt alles onderzocht, of hij nog iets heeft overgehouden aan de impact zelf.\nHet toont wel aan hoe veilig deze auto\u2019s zijn, het kan echt de levens redden van coureurs.", "paragraphs": ["Medische staf in actie om Grosjean uit de vlammenzee te krijgen. Beeld BSR Agency", "Even was het onduidelijk hoe het met de 34-jarige Fransman ging, de regie ontweek het ongeval in eerste instantie in afwachting van de ernst van de situatie.", "Al snel bleek Grosjean het brandende voertuig zelfstandig te hebben verlaten. Toen die beelden in de pitstraat werden getoond, klapte teamgenoot Kevin Magnussen voor Grosjean. Achter de safetycar was het hele veld inmiddels tot stilstand gekomen in de pitstraat. Met ondersteuning van het medisch personeel werd Grosjean, duidelijk aangeslagen, naar de ambulance begeleid. De halo heeft duidelijk zijn leven gered, want Grosjean schoot dwars door de vangrail heen.", "Beeld AFP", "Max Verstappen had bij de start een plek gewonnen. Hij passeerde Valtteri Bottas, die slecht wegkwam vanaf plek twee. Sergio Perez drong nog even aan, maar dat liet Verstappen niet gebeuren.", "In afwachting van de reparatie van de vangrail ligt de wedstrijd zeker 45 minuten stil.", "\u2018Volledig bij bewustzijn\u2019", "Haas F1-teambaas G\u00fcnther Steiner reageerde bij Ziggo Sport op de enorme crash van Romain Grosjean. \u201cHet was een heel zware crash. Hij is onderweg naar het ziekenhuis, maar het gaat goed met hem. Hij heeft wat lichte brandwonden en verder wordt alles onderzocht, of hij nog iets heeft overgehouden aan de impact zelf. Hij is volledig bij bewustzijn, gelukkig. Dit heb ik ook nog nooit gezien. Ongelofelijk. Het toont wel aan hoe veilig deze auto\u2019s zijn, het kan echt de levens redden van coureurs. Niemand zal nu nog klagen over de extreme veiligheidsmaatregelen en de halo. Romain had een heel grote engel op zijn schouder vandaag.\u201d"], "authors": ["Het Parool"], "keywords": ["zware", "van", "bij", "formule", "heeft", "nog", "het", "1coureur", "hij", "zijn", "met", "een", "vuurzee", "crash", "ontsnapt", "aan", "grosjean"], "pubDate": "2020-11-29T16:17:17+01:00", "publicationId": "a3002aeb-6d5a-3894-adcb-0212effbc567"}