{"id": "b98c0a1d-87b5-3995-a390-46b8b33fbc84", "title": "Ze hebben bij het kerstdiner mijn grootste vijanden uitgenodigd. Moet ik gaan?", "url": "https://trouw.nl/nieuws/ze-hebben-bij-het-kerstdiner-mijn-grootste-vijanden-uitgenodigd-moet-ik-gaan~b4952887/", "summary": "Via via heb ik vernomen dat ze mijn grootste vijanden (dat weten ze best) \u00f3\u00f3k hebben uitgenodigd.\nOf er op een andere, nette manier onder uitkomen?\nIk zit er een beetje mee in m\u2019n maag.\nDe andere optie is om uw vrienden op te bellen en u bij nader inzien af te melden voor het diner.\nOok mentaal zult u dan niet op uw best zijn, voldoende reden waarom u het vrolijke kerstgezelschap de aanblik van uw chagrijnige aanwezigheid wilt besparen.", "paragraphs": ["Beste Beatrijs,", "Een bevriend stel heeft me ook dit jaar weer uitgenodigd voor een diner op Eerste Kerstdag in een zeer exclusief restaurant. We doen dat al een aantal jaren en er is al gereserveerd. Wat blijkt? Via via heb ik vernomen dat ze mijn grootste vijanden (dat weten ze best) \u00f3\u00f3k hebben uitgenodigd. Wat nu? Gewoon gaan en lachend een flesje tabasco over hun eten uitschudden? Of er op een andere, nette manier onder uitkomen? Ik zit er een beetje mee in m\u2019n maag.", "Een vijand aan de kerstdis", "Beste Een vijand aan de kerstdis,", "Er zijn twee mogelijkheden: ofwel u besluit dat het tijd is om de strijdbijl te begraven, u gaat naar het diner en u doet onder het motto \u2018vrede op aarde\u2019 alsof er niks aan de hand is. In dat geval gedraagt u zich beleefd en u doet gezellig mee met de conversatie. De andere optie is om uw vrienden op te bellen en u bij nader inzien af te melden voor het diner. Bijtijds afzeggen mag altijd, dus ook voor een kerstmaaltijd. Als uw vrienden vragen waarom, kunt u eerlijk zeggen dat de eetlust u vergaat bij het vooruitzicht om met uw grootste vijand aan tafel te moeten zitten. Ook mentaal zult u dan niet op uw best zijn, voldoende reden waarom u het vrolijke kerstgezelschap de aanblik van uw chagrijnige aanwezigheid wilt besparen.", "Eerder gestelde vragen aan Beatrijs zijn terug te lezen in het dossier \u2018Moderne Manieren\u2019."], "authors": ["Beatrijs Ritsema"], "keywords": ["ik", "mijn", "er", "zijn", "uitgenodigd", "ze", "te", "en", "een", "aan", "vijanden", "grootste", "moet", "uw", "kerstdiner", "op", "het", "hebben", "dat"], "pubDate": "2018-12-22T15:12:56Z", "publicationId": "b66cd8e4-4294-3571-bcd7-e490527f1a48"}