{"id": "4906f5a4-f772-3ff8-b70b-07759035eb21", "title": "Staatssecretaris voor vernoemen marineschip naar eerste vrouwelijke militair", "url": "https://www.parool.nl/nederland/staatssecretaris-voor-vernoemen-marineschip-naar-eerste-vrouwelijke-militair~b8840c44/", "summary": "Staatssecretaris Barbara Visser van Defensie (VVD) tijdens het debat over de Defensiebegroting.\nGroenLinks-Kamerlid Tom van den Nieuwenhuijzen vindt dat het tijd wordt dat een schip naar een vrouw wordt vernoemd.\nGroenLinks-Kamerlid Tom van den Nieuwenhuijzen stelde dinsdag ook de naam van verzetsheldin Jos Gemmeke voor.\nOok Visser zei via Twitter \u2018allemaal suggesties voor mogelijke namen\u2019 te hebben ontvangen.\nVolgens Van den Nieuwenhuijzen sluit zijn motie, die ook wordt gesteund door coalitiepartijen VVD, D66 en CDA, dat niet uit.", "paragraphs": ["Staatssecretaris Barbara Visser van Defensie (VVD) tijdens het debat over de Defensiebegroting. Beeld ANP/Bart Maat", "Nu zijn alle schepen van de Koninklijke Marine genoemd naar mannen, plaatsen of dieren. GroenLinks-Kamerlid Tom van den Nieuwenhuijzen vindt dat het tijd wordt dat een schip naar een vrouw wordt vernoemd. Visser is het met hem eens, maar benadrukte wel dat de traditiecommissie van de marine over de naamgeving van nieuwe schepen gaat.", "\u201cDie geven een advies aan de commandant der strijdkrachten en dat gaat naar de koning,\u201d legde Visser uit. Toch zal ze zelf de naam van Francien de Zeeuw in elk geval met een \u2018positief oordeel\u2019 overbrengen aan de traditiecommissie. \u201cZe moeten daar goed over nadenken,\u201d zei de VVD-staatssecretaris.", "Suggesties", "Haar partijgenoot Andr\u00e9 Bosman probeerde in 2018 al een bevoorradingsschip naar De Zeeuw vernoemd te krijgen. Dat ging toen niet door. GroenLinks-Kamerlid Tom van den Nieuwenhuijzen stelde dinsdag ook de naam van verzetsheldin Jos Gemmeke voor. Ook Visser zei via Twitter \u2018allemaal suggesties voor mogelijke namen\u2019 te hebben ontvangen.", "Van den Nieuwenhuijzen vroeg zich af of de traditiecommissie van de marine wel een afspiegeling is van de krijgsmacht en niet alleen uit mannen bestaat. \u201cWant die traditie mag dan wel een upgrade hebben.\u201d Visser zei niet te weten wat de samenstelling van de traditiecommissie is.", "Denk-Kamerlid Sel\u00e7uk \u00d6zt\u00fcrk vindt dat \u00e9\u00e9n van de twee nieuwe fregatten een \u2018multiculturele naam\u2019 moeten krijgen. Volgens Van den Nieuwenhuijzen sluit zijn motie, die ook wordt gesteund door coalitiepartijen VVD, D66 en CDA, dat niet uit. \u201cDat kunnen ook vrouwen van een andere culturele achtergrond zijn.\u201d"], "authors": ["Hanneke Keultjes"], "keywords": ["eerste", "van", "visser", "militair", "staatssecretaris", "marineschip", "traditiecommissie", "naar", "nieuwenhuijzen", "een", "vernoemen", "dat", "ook", "niet", "den", "vrouwelijke", "voor"], "pubDate": "2020-12-03T14:48:42+01:00", "publicationId": "a3002aeb-6d5a-3894-adcb-0212effbc567"}