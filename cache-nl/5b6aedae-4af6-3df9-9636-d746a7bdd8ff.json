{"id": "5b6aedae-4af6-3df9-9636-d746a7bdd8ff", "title": "Duik voor even het nachtleven weer in met De Fotomeisjes", "url": "https://www.parool.nl/ps/duik-voor-even-het-nachtleven-weer-in-met-de-fotomeisjes~bd86bc3c/", "summary": "Beeld Iris OomsVia jullie website verkopen jullie beelden van het Amsterdamse nachtleven dat er niet meer is.\nZo\u2019n 150.000 foto\u2019s waren aan het verpieteren op onze harde schijf.\nAls mensen zich nog een bepaald feestje herinneren, kunnen we ook het archief induiken.\u201dDe feestgangers leken voor jullie lens zelden schuw.\nOp een gegeven moment hadden we zo\u2019n naam dat mensen wisten: dat zijn De Fotomeisjes.\nDe \u00adreactie die wij kregen, was een andere dan wanneer een grijze meneer foto\u2019s maakt.\u201dIs er een foto die u is bijgebleven?", "paragraphs": ["Beeld Iris Ooms", "Via jullie website verkopen jullie beelden van het Amsterdamse nachtleven dat er niet meer is.", "\u201cVanuit die nostalgie ontstond het idee onze foto\u2019s te verkopen. We hebben op meer dan 1500 feestjes gefotografeerd. Zo\u2019n 150.000 foto\u2019s waren aan het verpieteren op onze harde schijf. Da\u2019s gewoon zonde.\u201d", "Hoe kies je uit 150.000 foto\u2019s?", "\u201cHet gaat vooral om de energie die een foto uitstraalt. Dat is een gevoelskwestie. We hebben veertig foto\u2019s gekozen, maar dat worden er wel meer. Als mensen zich nog een bepaald feestje herinneren, kunnen we ook het archief induiken.\u201d", "De feestgangers leken voor jullie lens zelden schuw.", "\u201cDat waren ze ook niet. Op een gegeven moment hadden we zo\u2019n naam dat mensen wisten: dat zijn De Fotomeisjes. We waren ook jong, dan word je deel van het feestje. De \u00adreactie die wij kregen, was een andere dan wanneer een grijze meneer foto\u2019s maakt.\u201d", "Is er een foto die u is bijgebleven?", "\u201cDat was tijdens een feestje in club Trouw. De clubmanager vroeg me naar de kelder te gaan om een foto te maken. Daar stond Hard Ton te dansen: een halfnaakte man in een leren pakje. Die staat ook op onze site.\u201d", "Wat doet een Fotomeisje als er geen nachtleven is?", "\u201cIk ben inmiddels 35 en moeder geworden. We fotograferen nog steeds, maar we doen nu veel \u00adpers-events. De echt nachtelijke \u00addingen doen we niet meer.\u201d", "Mist u het?", "\u201cInmiddels wel. Ik denk dat iedereen het mist. Die goede oude tijd waarin je tegen elkaar aan kan zweten en dansen. Natuurlijk zijn dit slechts foto\u2019s, maar het is iets.\u201d"], "authors": ["Noor Lagendijk"], "keywords": ["fotomeisjes", "het", "op", "met", "die", "waren", "fotos", "een", "ook", "dat", "weer", "te", "nachtleven", "duik", "er", "voor"], "pubDate": "2020-11-24T10:06:19+01:00", "publicationId": "a3002aeb-6d5a-3894-adcb-0212effbc567"}