{"id": "36c9e97e-5247-34f4-8fe6-3136311a5628", "title": "De Speld: Nederland is helemaal klaar met 2021", "url": "https://volkskrant.nl/cultuur-media/de-speld-nederland-is-helemaal-klaar-met-2021~bb0356f8/", "summary": "\u2018Wat mij betreft mag het snel 2022 worden.\u2019 Beeld Getty Images/iStockphotoCommentaren over het jaar 2021 vari\u00ebren van \u2018matig\u2019 tot \u2018volledig kut\u2019.\nDe 19-jarige Susan Litjes, dit jaar begonnen met een nieuwe studie, ging vol goede moed een nieuwe spannende periode in.\n\u2018De meeste klachten over 2021 hebben te maken met een gebrek aan persoonlijk contact.\n\u2018In de eerste minuten van het jaar ging het allemaal nog wel, maar op den duur hakt alle tegenslag er gewoon enorm in.\nVandaar dat mensen nu zeggen: hoe klote 2022 ook wordt, het kan nooit zo erg zijn als 2021.\u2019", "paragraphs": ["\u2018Wat een kutjaar\u2019, vindt de 31-jarige Bram. De geboren Amersfoorter is al het hele jaar brak en tot overmaat van ramp is hij vanmorgen met zijn sokken in een plas water gestapt. \u2018Wat mij betreft mag het snel 2022 worden.\u2019 Beeld Getty Images/iStockphoto", "Commentaren over het jaar 2021 vari\u00ebren van \u2018matig\u2019 tot \u2018volledig kut\u2019. De 19-jarige Susan Litjes, dit jaar begonnen met een nieuwe studie, ging vol goede moed een nieuwe spannende periode in. \u2018Maar uiteindelijk zit je alleen maar thuis. Ik heb de faculteit nog niet eens van binnen gezien.\u2019", "\u2018Wat een kutjaar\u2019, vindt ook de 31-jarige Bram. De geboren Amersfoorter is al het hele jaar brak en tot overmaat van ramp is hij vanmorgen met zijn sokken in een plas water gestapt. \u2018Wat mij betreft mag het snel 2022 worden.\u2019", "\u2018Mensen snakken echt naar het einde van het jaar, ze kunnen niet wachten om in 2022 met een schone lei te beginnen\u2019, duidt gedragspsycholoog Catherine Hofmeester de uitkomsten van de peiling. \u2018De meeste klachten over 2021 hebben te maken met een gebrek aan persoonlijk contact. Veel mensen hebben bijvoorbeeld hun ouders of grootouders het hele jaar nog niet bezocht, of konden door het coronavirus niet met vrienden naar een festival.\u2019 Daarnaast wordt ook de verdeeldheid en de vijandige sfeer in het land als reden genoemd. \u2018Nederland snakt naar verzoening, en daar is echt een nieuw startpunt voor nodig.\u2019", "Hofmeester zag zelf ook dat mensen in de loop van het jaar steeds moedelozer worden. \u2018In de eerste minuten van het jaar ging het allemaal nog wel, maar op den duur hakt alle tegenslag er gewoon enorm in. Vandaar dat mensen nu zeggen: hoe klote 2022 ook wordt, het kan nooit zo erg zijn als 2021.\u2019"], "authors": ["Jaap Van De Venis", "Jop Eikelboom"], "keywords": ["zijn", "van", "jaar", "en", "2022", "met", "een", "klaar", "ook", "nederland", "het", "helemaal", "niet", "speld", "2021"], "pubDate": "2021-01-01T14:00:28Z", "publicationId": "1a359314-37ee-33a8-8de7-301d3eb2ed28"}