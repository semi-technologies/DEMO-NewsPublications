{"id": "7e292631-3890-3454-b3f5-76be676d25e5", "title": "The New OK van Drive-By Truckers is ultieme soundtrack voor een rumoerige week in Amerika \u2605\u2605\u2605\u2605\u2606", "url": "https://volkskrant.nl/cultuur-media/the-new-ok-van-drive-by-truckers-is-ultieme-soundtrack-voor-een-rumoerige-week-in-amerika~bafc4cd0/", "summary": "Drive By Truckers - The New OKIn het jaar waarin Jason Isbell met Reunions de sprong naar een breed publiek maakte, kreeg de band waarin hij ooit gitarist was te weinig aandacht.\nDrive-By Truckers is zo\u2019n alternatieve rootsrockband uit het Amerikaanse Zuiden die je snel over het hoofd ziet: vriendelijke, serieuze mannen, nooit gekkigheid, dertien bevlogen studioalbums in een kwarteeuw, eigenlijk altijd goed.\nEen jaar geleden op The Unraveling, met een lied over Mexicaanse Babies in Cages, \u2018wrapped up in a tinfoil blanket, without any shoes\u2019.\nRichting het einde van het jaar volgde The New OK, hun tweede album van 2020, met songs die The Unraveling niet hadden gehaald en nieuw \u2018lockdownmateriaal\u2019.\nHet is een geschikte week om alsnog kennis te maken met The New OK.", "paragraphs": ["Drive By Truckers - The New OK", "In het jaar waarin Jason Isbell met Reunions de sprong naar een breed publiek maakte, kreeg de band waarin hij ooit gitarist was te weinig aandacht.", "Drive-By Truckers is zo\u2019n alternatieve rootsrockband uit het Amerikaanse Zuiden die je snel over het hoofd ziet: vriendelijke, serieuze mannen, nooit gekkigheid, dertien bevlogen studioalbums in een kwarteeuw, eigenlijk altijd goed.", "Weinig Amerikaanse songschrijvers schilderden zo\u2019n genadeloos beeld van \u2018Trumpland\u2019 als Patterson Hood de laatste jaren. Een jaar geleden op The Unraveling, met een lied over Mexicaanse Babies in Cages, \u2018wrapped up in a tinfoil blanket, without any shoes\u2019.", "Richting het einde van het jaar volgde The New OK, hun tweede album van 2020, met songs die The Unraveling niet hadden gehaald en nieuw \u2018lockdownmateriaal\u2019. Opnieuw raak. Hoods pijn, woede en schaamte zijn voelbaar in zijn warmbloedige rootsrocksongs. \u2018Fascism\u2019s knocking and Trump says: let them in\u2019, zingt hij in The Perilous Night.", "Het is een geschikte week om alsnog kennis te maken met The New OK."], "authors": ["Menno Pot"], "keywords": ["rumoerige", "waarin", "zijn", "van", "ok", "driveby", "zon", "unraveling", "voor", "jaar", "een", "ultieme", "met", "het", "week", "truckers", "soundtrack"], "pubDate": "2021-01-07T14:14:46Z", "publicationId": "1a359314-37ee-33a8-8de7-301d3eb2ed28"}