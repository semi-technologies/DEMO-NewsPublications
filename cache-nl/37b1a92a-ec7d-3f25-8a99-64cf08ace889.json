{"id": "37b1a92a-ec7d-3f25-8a99-64cf08ace889", "title": "Tegen het einde van De hokje is de inspiratie zichtbaar op \u2605\u2605\u2606\u2606\u2606", "url": "https://volkskrant.nl/cultuur-media/tegen-het-einde-van-de-hokje-is-de-inspiratie-zichtbaar-op~bf52aeac/", "summary": "Anouar K. en zijn zus Dunya (Olaf Ait Tami en Maryam Hassouni) hebben een plannetje.\nOm dat te bereiken gaan ze elk vooroordeel dat er bestaat over Marokkanen uitbuiten.\nUiteraard gaat een en ander niet zoals verwacht en blijken de vooroordelen giftiger dan verwacht.\nMaar tegen het einde is de inspiratie van de makers helaas zichtbaar opgeraakt.\nHet schrijnendst wordt dit zichtbaar in de flauwe slotsc\u00e8ne, als de personages zelf op zoek gaan naar een passend einde en elkaar om de beurt, met steeds rigoureuzere middelen, doodmaken.", "paragraphs": ["De hokje van Bellevue Lunchtheater. Beeld Casper Koster", "Lunchtheatervoorstelling De hokje heeft een intrigerend uitgangspunt. Wat als je de vooroordelen over je afkomst als wapen gebruikt?", "Anouar K. en zijn zus Dunya (Olaf Ait Tami en Maryam Hassouni) hebben een plannetje. Ze willen succesvol en beroemd worden. Om dat te bereiken gaan ze elk vooroordeel dat er bestaat over Marokkanen uitbuiten. Ze hebben een televisieoptreden geregeld in het praatprogramma Kim luistert. De bedoeling is dat Anouar - trainingspak, gouden tand, straataccent - uitgebreid vertelt over zijn verleden als beroepscrimineel. Dunya fungeert als zijn manager en staat klaar om boekingen te regelen. Uiteraard gaat een en ander niet zoals verwacht en blijken de vooroordelen giftiger dan verwacht.", "De hokje is van schrijver Dunya Khayame en regisseur Tim Kamps. De voorstelling speelt zich geheel af in een televisiestudio, d\u00e9 plek bij uitstek waar vooroordelen worden opgeblazen en complexiteit wordt weggewuifd. Talkshowhost Kim (Randy Fokke) heeft er alle belang bij om de clich\u00e9s uit te vergroten. Voor de kijkcijfers, voor haar carri\u00e8re.", "Die satire is even leuk. De conflicten tussen interviewer en ge\u00efnterviewden worden op de spits gedreven. Er wordt vet en op de lach gespeeld en ook de eerste grote onthulling, als blijkt dat ook wij als publiek blindelings in een vooroordeel zijn getrapt, is verrassend.", "Maar tegen het einde is de inspiratie van de makers helaas zichtbaar opgeraakt. Het schrijnendst wordt dit zichtbaar in de flauwe slotsc\u00e8ne, als de personages zelf op zoek gaan naar een passend einde en elkaar om de beurt, met steeds rigoureuzere middelen, doodmaken. Ja, zo draai je een in essentie leuke voorstelling vakkundig de nek om."], "authors": ["Vincent Kouters"], "keywords": ["einde", "vooroordelen", "van", "als", "het", "op", "inspiratie", "zichtbaar", "zijn", "worden", "een", "ze", "en", "om", "dat", "wordt", "hokje", "tegen"], "pubDate": "2020-11-29T17:42:58+01:00", "publicationId": "1a359314-37ee-33a8-8de7-301d3eb2ed28"}