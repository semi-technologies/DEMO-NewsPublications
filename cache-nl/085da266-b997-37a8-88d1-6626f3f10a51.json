{"id": "085da266-b997-37a8-88d1-6626f3f10a51", "title": "Kraanvogels trekken voorbij op weg naar het zuiden", "url": "https://volkskrant.nl/wetenschap/kraanvogels-trekken-voorbij-op-weg-naar-het-zuiden~b7e42b84/", "summary": "Het zijn grote grijze sierlijke gestalten op stelten, die hun komst van verre hoorbaar aankondigen met trompetgeschal.\nTweemaal per jaar trekken ze in duizendtallen tussen hun broedgebieden in Scandinavi\u00eb naar hun overwinteringsplaatsen in Zuid-Spanje of noordelijk Afrika.\nDe lijn ligt net ten oosten van Nederland, maar vaak zijn ze toch ook hier te zien.\nGoed nieuws voor de soort, maar voor de vogelaar blijft een lange sliert \u2018kranen\u2019 op trek een onvergetelijke ervaring.\nEen vlucht kraanvogels streek neer bij een wegrestaurant, waar volgens het Internationaal Centrum voor Studie naar Vogeltrek jaarlijks zo\u2019n 500 miljoen trekvogels passeren.", "paragraphs": ["Beeld EPA", "Oostenwind in november, altijd spannend voor vogelaars. Met een beetje geluk worden kraanvogels onze richting op geblazen. Het zijn grote grijze sierlijke gestalten op stelten, die hun komst van verre hoorbaar aankondigen met trompetgeschal. Tweemaal per jaar trekken ze in duizendtallen tussen hun broedgebieden in Scandinavi\u00eb naar hun overwinteringsplaatsen in Zuid-Spanje of noordelijk Afrika. De lijn ligt net ten oosten van Nederland, maar vaak zijn ze toch ook hier te zien. Ook weet de kraanvogel Nederland steeds vaker als broedplaats te vinden, na eeuwen afwezigheid. Goed nieuws voor de soort, maar voor de vogelaar blijft een lange sliert \u2018kranen\u2019 op trek een onvergetelijke ervaring.", "Afgelopen week was het raak. Honderden exemplaren trokken over Limburg en Noord-Brabant. Vele van deze Europese trekkers maken een tussenstop bij het Franse Lac du Der, nabij Parijs, waar voederstations de vogels voorzien van ma\u00efs. Ook in de Isra\u00eblische Hula-vallei, op de foto, was het feest. Een vlucht kraanvogels streek neer bij een wegrestaurant, waar volgens het Internationaal Centrum voor Studie naar Vogeltrek jaarlijks zo\u2019n 500 miljoen trekvogels passeren. De winter kan beginnen."], "authors": [], "keywords": ["van", "trekken", "het", "op", "waar", "naar", "zijn", "kraanvogels", "een", "ook", "ze", "zuiden", "voorbij", "hun", "weg", "voor"], "pubDate": "2020-11-13T10:35:37+01:00", "publicationId": "1a359314-37ee-33a8-8de7-301d3eb2ed28"}