{"id": "1c8cbf81-c5e4-36d3-baa5-12754296e108", "title": "2050: de revolutie die nog 30 jaar duurt", "url": "https://www.volkskrant.nl/kijkverder/v/2020/circulaire-economie-aflevering-6-2050-de-revolutie-die-nog-30-jaar-duurt~v413717/", "summary": "Om in 2050 een compleet circulaire economie te hebben, heeft de overheid een tussendoelstelling: in 2030 moet 50 procent minder abiotische (mineraal, fossiel en metalen) grondstoffen worden gebruikt.\nMaar of je daarmee dichter bij de gewenste uitkomst komt, is maar de vraag, stelt Kishna.\n\u2018Als je het gewicht van grondstoffen reduceert, heb je dan ook daadwerkelijk 50 procent minder milieudruk?\nEr zijn manieren waarop je het doel haalt maar eigenlijk niet blij bent, omdat je wat betreft milieuproblemen weinig bereikt.\nEr zijn ook manieren waarop je het doel niet haalt, maar wel goede stappen hebt gezet in de richting van 2050.\u2019", "paragraphs": ["Om in 2050 een compleet circulaire economie te hebben, heeft de overheid een tussendoelstelling: in 2030 moet 50 procent minder abiotische (mineraal, fossiel en metalen) grondstoffen worden gebruikt. In een doelennotitie heeft het Planbureau voor de Leefomgeving uiteengezet welke problemen daarbij komen kijken.", "\u2018De optie is om biotische grondstoffen in te zetten. Bijvoorbeeld om in de bouw hout in plaats van beton te gebruiken\u2019, zegt onderzoeker Kishna. Maar of je daarmee dichter bij de gewenste uitkomst komt, is maar de vraag, stelt Kishna. \u2018Als je het gewicht van grondstoffen reduceert, heb je dan ook daadwerkelijk 50 procent minder milieudruk? En ben je dan echt halverwege een circulaire economie?\u2019", "Want als je alleen het gewicht van grondstoffen hoeft te halveren om het doel te halen, dan is het verleidelijk om alleen naar omvangrijke en makkelijke grondstoffen te kijken, en de lastige te laten liggen. Terwijl, zoals de Planbureau-onderzoekers schrijven: \u2018Het voor de economie en het milieu wel degelijk uitmaakt of het om \u00e9\u00e9n ton goud of \u00e9\u00e9n ton zand gaat.\u2019", "Kishna: \u2018Je moet bedacht zijn op perverse effecten. Er zijn manieren waarop je het doel haalt maar eigenlijk niet blij bent, omdat je wat betreft milieuproblemen weinig bereikt. Er zijn ook manieren waarop je het doel niet haalt, maar wel goede stappen hebt gezet in de richting van 2050.\u2019"], "authors": ["December"], "keywords": ["revolutie", "van", "nog", "die", "om", "een", "grondstoffen", "en", "maar", "te", "30", "zijn", "duurt", "jaar", "je", "het", "2050"], "pubDate": null, "publicationId": "1a359314-37ee-33a8-8de7-301d3eb2ed28"}