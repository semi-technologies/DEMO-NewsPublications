{"id": "54205cb6-3c88-3609-bc60-14197f426e8d", "title": "Premi\u00e8res vanaf de bank: deze films en series verschijnen deze week", "url": "https://nu.nl/uit/6097048/premieres-vanaf-de-bank-deze-films-en-series-verschijnen-deze-week.html", "summary": "Met de sluiting van bioscopen verschijnen er deze week uiteraard geen nieuwe films in de theaters.\nFilmsEl Father Plays Himself (Picl) - documentaireDeze documentaire volgt een zoon die een film wil maken over zijn alcoholverslaafde vader.\nEl Father Plays Himself werd eerder dit jaar geselecteerd voor het International Documentary Filmfestival Amsterdam (IDFA).\nDeze vierdelige documentaireserie duikt in de jacht op de seriemoordenaar en geeft intussen een schets van het onrustige Engeland van de jaren zeventig, dat werd beheerst door vrouwenhaat en armoede.\nGenre: documentaireRegisseur: Jesse Vile, Ellena WoodReleasedatum: 16 december108 Bekijk hier de trailer van The RipperTrackers (Ziggo) - actiethrillerDeze actieserie verweeft verschillende verhaallijnen in de misdaadwereld van Kaapstad.", "paragraphs": ["Met de sluiting van bioscopen verschijnen er deze week uiteraard geen nieuwe films in de theaters. Wel komen verschillende streamingdiensten met titels die nog niet eerder te zien zijn geweest. Bekijk hieronder het overzicht van de nieuwste films en series.", "Films", "El Father Plays Himself (Picl) - documentaire", "Deze documentaire volgt een zoon die een film wil maken over zijn alcoholverslaafde vader. Het koppel trekt de Venezolaanse jungle in, waar de vader zichzelf moet spelen. De vraag is in hoeverre hij die confrontatie kan aangaan en hoe ver zijn zoon kan gaan om de situatie naar zijn hand te zetten. El Father Plays Himself werd eerder dit jaar geselecteerd voor het International Documentary Filmfestival Amsterdam (IDFA).", "Genre: documentaire", "Regisseur: Mo Scarpelli", "Releasedatum: 17 december", "88 Bekijk hier de trailer van El Father Plays Himself", "Ma Rainey's Black Bottom (Netflix) - drama", "In het Chicago van 1927 lopen de spanningen hoog op tussen bluesartiest Ma Rainey en haar nieuwe trompettist Levee. De titelrol van dit op feiten gebaseerde drama wordt gespeeld door Oscar-winnares Viola Davis. Haar tegenspeler is Black Panther-acteur Chadwick Boseman, die eerder dit jaar overleed en nu in zijn laatste rol te zien is.", "Genre: drama", "Regisseur: George C. Wolfe", "Cast: Viola Davis, Chadwick Boseman, Colman Domingo", "Releasedatum: 18 december", "141 Trailer laatste film met Chadwick Boseman: Ma Rainey\u2019s Black Bottom", "The Grand Tour: A Massive Hunt (Amazon Prime) - documentaire", "De presentatoren van The Grand Tour reizen voor hun nieuwste special af naar Madagaskar, dat berucht is om de moeilijk begaanbare wegen. Tijdens de reis, die wordt afgelegd met sterk aangepaste auto's, zoekt het drietal intussen naar een verloren piratenschat.", "Genre: documentaire", "Producent: Andy Wilman", "Releasedatum: 18 december", "82 Trailer van The Grand Tour: A Massive Hunt", "Ariana Grande: Excuse Me, I Love You (Netflix) - documentaire", "Tijdens haar Sweetener World Tour in Londen geeft Ariana Grande een kijkje in het leven achter de schermen. Daarnaast is er veel aandacht voor haar spektakelshow.", "Genre: documentaire", "Regisseur: Paul Dugdale", "Releasedatum: 18 december", "78 Trailer van Ariana Grande: Excuse Me, I Love You", "A Christmas Gift from Bob (Path\u00e9 Thuis) - familiefilm", "Vier jaar na A Street Cat Named Bob, over een ex-drugsverslaafde die een band met een kat opbouwt, is er nu een vervolg op de boekverfilming. In deze kerstfilm probeert James er alles aan te doen om zijn kat Bob terug te krijgen, nadat de instanties hem zijn kat hebben afgenomen. A Christmas Gift from Bob zou oorspronkelijk in de bioscoop verschijnen, maar krijgt nu een premi\u00e8re via Path\u00e9 Thuis.", "Genre: familiefilm", "Regisseur: Charles Martin Smith", "Cast: Luke Treadaway, Anna Wilson-Jones, Kristina Tonteri-Young", "106 Trailer van A Christmas Gift from Bob", "The Very Excellent Mr. Dundee (Path\u00e9 Thuis) - comedy", "Crocodile Dundee-acteur Paul Hogan speelt zichzelf in deze comedy, waarin hij het aanbod krijgt om geridderd te worden. In de aanloop daarnaartoe valt de gepensioneerde Australi\u00ebr van de ene ongemakkelijke situatie in de andere. Bijrollen in deze comedy zijn weggelegd voor onder anderen John Cleese, Olivia Newton-John en Chevy Chase. The Very Excellent Mr. Dundee zou oorspronkelijk in de bioscoop verschijnen, maar krijgt nu een premi\u00e8re via Path\u00e9 Thuis.", "Genre: comedy", "Regisseur: Dean Murphy", "Cast: Paul Hogan, Chevy Chase, John Cleese", "Releasedatum: 22 december", "120 Trailer van The Very Excellent Mr. Dundee", "Series", "Breeders (Ziggo) - comedy", "Deze nieuwe comedyserie volgt twee ouders die worstelen met de zorg voor hun kroost. Hoofdrolspeler Martin Freeman, onder meer bekend door Sherlock, Fargo en The Hobbit, baseerde zijn nieuwe reeks deels op eigen ervaringen als vader.", "Genre: comedy", "Regisseur: Chris Addison, Ben Palmer", "Cast: Martin Freeman, Daisy Haggard, George Wakeman", "Releasedatum: 16 december", "How to Ruin Christmas: Het huwelijk (Netflix) - comedy", "In de aanloop naar de bruiloft van haar zus zorgt Tumi voor grote problemen. Ze wordt wakker na een wild feest en heeft geen idee waar de bruidegom gebleven is. In deze miniserie, die uit drie afleveringen bestaat, moet Tumi er alles aan doen om de chique ceremonie toch door te kunnen laten gaan.", "Genre: comedy", "Regisseur: Johnny Barbuzano", "Cast: Busi Lurayi, Thando Thabethe, Nambitha Ben-Mazwi", "Releasedatum: 16 december", "124 Bekijk hier de trailer van How to Ruin Christmas", "The Ripper (Netflix) - documentaire", "Tussen 1975 en 1980 werd Engeland opgeschrikt door de Yorkshire Ripper. Dertien vrouwen werden het slachtoffer. Terwijl het land in angst verkeerde, tastte de politie in het duister over wie de dader was. Deze vierdelige documentaireserie duikt in de jacht op de seriemoordenaar en geeft intussen een schets van het onrustige Engeland van de jaren zeventig, dat werd beheerst door vrouwenhaat en armoede.", "Genre: documentaire", "Regisseur: Jesse Vile, Ellena Wood", "Releasedatum: 16 december", "108 Bekijk hier de trailer van The Ripper", "Trackers (Ziggo) - actiethriller", "Deze actieserie verweeft verschillende verhaallijnen in de misdaadwereld van Kaapstad. Zo schetst Trackers onder meer een beeld van illegale handel, terrorisme en onderzoek van CIA-agenten.", "Genre: actiethriller", "Regisseur: Deon Meyer", "Cast: Tamer Burjaq, Emmanuel Castis, James Gracie", "Releasedatum: 18 december", "110 Bekijk hier de trailer van Trackers", "The Vow (Ziggo) - documentaires", "De beruchte zelfhulporganisatie NXIVM werd wereldnieuws toen bleek dat vrouwelijke leden in het geheim als slaven tot seks gedwongen werden. Sekteleider Keith Raniere werd afgelopen oktober veroordeeld tot een celstraf van 120 jaar, onder meer vanwege kinderhandel en betrokkenheid bij dwangarbeid. De documentaireserie The Vow laat verschillende oud-leden aan het woord en geeft zo een inkijkje in NXIVM.", "Genre: documentaire", "Regisseur: Karim Amer, Jehane Noujaim, Omar Mullick", "Releasedatum: 21 december"], "authors": ["Door"], "keywords": ["series", "van", "verschijnen", "een", "trailer", "bank", "het", "te", "voor", "vanaf", "deze", "en", "premi\u00e8res", "films", "die", "met", "week", "zijn"], "pubDate": null, "publicationId": "4d7a0f80-7953-388c-9af8-e7a437b5632e"}