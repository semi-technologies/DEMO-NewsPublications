{"id": "fd035830-3745-3961-ac4f-24676fc5c2e4", "title": "Nog altijd geen vluchten naar Madrid", "url": "https://www.telegraaf.nl/financieel/1180144167/nog-altijd-geen-vluchten-naar-madrid", "summary": "Door de hevige sneeuwval wordt tot zondagmiddag nog niet gevlogen, ondanks de inspanningen start- en landingsbanen gereed te maken.\nDoor de sneeuwval zijn ook de hogesnelheidstreinen en andere treindiensten van en naar Madrid verstoord.\nStorm Filomena trok vanuit de Golf van C\u00e1diz naar het noorden, waardoor de grootste sneeuwval in decennia in Madrid ontstond.\nDe burgemeester van Madrid riep de bevolking op thuis te blijven.\nFilomena heeft grote delen van het land getroffen, waarbij honderden snelwegen en wegen zijn afgesneden.", "paragraphs": ["Door de hevige sneeuwval wordt tot zondagmiddag nog niet gevlogen, ondanks de inspanningen start- en landingsbanen gereed te maken. Er zijn twee vrije banen beschikbaar, maar Aena stelde eerder direct dat er zeer strikte protocollen zijn. Door de sneeuwval zijn ook de hogesnelheidstreinen en andere treindiensten van en naar Madrid verstoord.", "Storm Filomena trok vanuit de Golf van C\u00e1diz naar het noorden, waardoor de grootste sneeuwval in decennia in Madrid ontstond. Door de barre weersomstandigheden zijn de busdiensten opgeschort. Een speciale militaire eenheid is ingezet om gestrande bestuurders van voertuigen die vastzitten in de sneeuw bij te staan.", "Scholen blijven dicht", "De strijdkrachten hebben zo'n 1500 voertuigen bevrijd die volgens de lokale hulpdiensten in de sneeuw waren gestrand. Ook was het leger betrokken bij het sneeuwvrij maken van de start- en landingsbanen van de luchthaven en de toegang tot de ziekenhuizen.", "Scholen en universiteiten in de door de zware sneeuwval getroffen gebieden blijven de komende dagen dicht, zo werd eerder gemeld. De burgemeester van Madrid riep de bevolking op thuis te blijven.", "Filomena heeft grote delen van het land getroffen, waarbij honderden snelwegen en wegen zijn afgesneden. De koudegolf in Spanje heeft ondertussen de prijzen voor aardgas in het land naar recordhoogte geduwd. Het land is een belangrijke speler in de wereldwijde markt voor vloeibaar gemaakt aardgas (lng). Spanje telt het grootste aantal terminals voor lng in Europa."], "authors": ["Anp Producties"], "keywords": ["zijn", "van", "sneeuwval", "nog", "naar", "en", "madrid", "voor", "vluchten", "geen", "te", "altijd", "het", "door"], "pubDate": null, "publicationId": "eaaf7e23-4e36-3c2d-bfe0-80f3507a250a"}