{"id": "8ad059f0-e66a-3e77-9bb9-ae0010f98ece", "title": "Pfizer: documenten vaccin ingezien door hackers EMA", "url": "https://www.parool.nl/amsterdam/pfizer-documenten-vaccin-ingezien-door-hackers-ema~b6c63eb7/", "summary": "Het hoofdkantoor van het Europees Geneesmiddelenbureau (EMA) in Amsterdam.\nVolgens Pfizer heeft het EMA laten weten dat de aanval geen gevolgen heeft voor de beoordeling van het vaccin.\nVerder bestudeert het EMA het vaccin van het bedrijf Janssen uit Leiden.\nEerder stelde Microsoft dat Chinese hackers hadden geprobeerd binnen te dringen bij een Amerikaanse universiteit die aan een vaccin werkt.\nIn juli klaagden de VS twee Chinese hackers aan voor het stelen van gegevens van het onderzoek naar een coronavaccin.", "paragraphs": ["Het hoofdkantoor van het Europees Geneesmiddelenbureau (EMA) in Amsterdam. Beeld ANP", "Dat heeft het Amerikaanse bedrijf bekendgemaakt. Volgens Pfizer heeft het EMA laten weten dat de aanval geen gevolgen heeft voor de beoordeling van het vaccin.", "Het Geneesmiddelenbureau is bezig te bepalen of het vaccin van Pfizer en BioNTech veilig is voor de Europese markt en verwacht uiterlijk 29 december met een oordeel te komen. De verwachting is dat in januari een Europees besluit valt over het vaccin van Moderna. Verder bestudeert het EMA het vaccin van het bedrijf Janssen uit Leiden. Wanneer het een positief advies geeft, is het uiteindelijk aan de Europese Commissie om een middel toe te laten.", "De farmaceut stelt dat er op dit moment geen aanwijzingen zijn dat de hackers gegevens van deelnemers aan het vaccinonderzoek hebben buitgemaakt.", "Het is vooralsnog onduidelijk wie achter de aanval zit en hoe de poging is uitgevoerd. Het EMA wil geen nadere details geven in verband met het onderzoek. Het bureau aangifte van de hack gedaan. Het Team High Tech Crime van de Landelijke Eenheid van de politie is betrokken bij het onderzoek naar de cyberaanval. Ook de politie geeft geen verdere informatie.", "Interessante informatie", "Informatie over de werking van coronavaccins kan interessant zijn voor medicijnontwikkelaars in andere landen. Softwaregigant Microsoft waarschuwde onlangs dat Russische en Noord-Koreaanse hackers aanvallen hebben uitgevoerd op verschillende organisaties die betrokken zijn bij het ontwikkelen van een coronavaccin.", "Eerder stelde Microsoft dat Chinese hackers hadden geprobeerd binnen te dringen bij een Amerikaanse universiteit die aan een vaccin werkt. In juli klaagden de VS twee Chinese hackers aan voor het stelen van gegevens van het onderzoek naar een coronavaccin."], "authors": [], "keywords": ["documenten", "van", "hackers", "geen", "het", "vaccin", "ema", "een", "ingezien", "dat", "te", "pfizer", "en", "door", "voor"], "pubDate": "2020-12-09T20:29:00+01:00", "publicationId": "a3002aeb-6d5a-3894-adcb-0212effbc567"}