{"id": "2535b587-1153-387a-897a-11af74e56f87", "title": "Jeroen van Merwijk ontvangt bij hoge uitzondering de Edison Oeuvreprijs", "url": "https://www.parool.nl/kunst-media/jeroen-van-merwijk-ontvangt-bij-hoge-uitzondering-de-edison-oeuvreprijs~b225898c/", "summary": "Jeroen van Merwijk.\nOp het album, geproduceerd door zijn broer Lucas van Merwijk en ge\u00efnitieerd door Herman Finkers, zijn onder meer Paul van Vliet, Jack Spijkerman en Dolf Jansen te horen.\nBuitengewone verdienstenEerdere winnaars van de Edison Oeuvreprijs Kleinkunst zijn Ramses Shaffy (2006), Herman van Veen (2010), Andre van Duin (2012) en Youp van \u2019t Hek (2014).\nDe categorie Kleinkunst kwam in 2014 te vervallen, maar bij hoge uitzondering heeft de Edison Stichting nu toch een vijfde Oeuvreprijs Kleinkunst uitgereikt.\nDaarbij roemt de Stichting Van Merwijks \u2018buitengewone verdiensten\u2019 voor de Nederlandse muziek.", "paragraphs": ["Jeroen van Merwijk. Beeld Hollandse Hoogte", "Van Merwijk is cabaretier, kunstschilder en tekst- en liedjesschrijver. Zijn twee broers brachten de prijs maandag naar hem toe in Frankrijk.", "Begin dit jaar maakte Van Merwijk bekend dat hij uitgezaaide en ongeneeslijke darmkanker heeft. Daarom heeft hij zijn laatste geplande theatertour met de voorstelling Zullen we dit jaar gewoon een keertje overdoen? moeten annuleren.", "Wel verscheen begin december het album Leve van Merwijk! Vrienden Zingen Jeroen, waarop dertig collega\u2019s zijn mooiste liedjes vertolken. Op het album, geproduceerd door zijn broer Lucas van Merwijk en ge\u00efnitieerd door Herman Finkers, zijn onder meer Paul van Vliet, Jack Spijkerman en Dolf Jansen te horen.", "Buitengewone verdiensten", "Eerdere winnaars van de Edison Oeuvreprijs Kleinkunst zijn Ramses Shaffy (2006), Herman van Veen (2010), Andre van Duin (2012) en Youp van \u2019t Hek (2014). De categorie Kleinkunst kwam in 2014 te vervallen, maar bij hoge uitzondering heeft de Edison Stichting nu toch een vijfde Oeuvreprijs Kleinkunst uitgereikt. Daarbij roemt de Stichting Van Merwijks \u2018buitengewone verdiensten\u2019 voor de Nederlandse muziek."], "authors": ["Het Parool"], "keywords": ["hoge", "ontvangt", "van", "merwijk", "zijn", "stichting", "en", "edison", "kleinkunst", "heeft", "jeroen", "te", "oeuvreprijs", "bij", "uitzondering"], "pubDate": "2020-12-28T17:53:01Z", "publicationId": "a3002aeb-6d5a-3894-adcb-0212effbc567"}