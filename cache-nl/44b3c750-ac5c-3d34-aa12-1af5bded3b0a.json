{"id": "44b3c750-ac5c-3d34-aa12-1af5bded3b0a", "title": "Heerlen zoekt woning voor bij burenruzie betrokken Syrisch gezin", "url": "https://nos.nl/artikel/2361032-heerlen-zoekt-woning-voor-bij-burenruzie-betrokken-syrisch-gezin.html", "summary": "De gemeente Heerlen is op zoek naar een nieuwe woning voor een Syrisch gezin dat betrokken is bij een burenruzie, waarvan een filmpje veel gedeeld werd op social media.\nEen aantal van hen vernielde en plunderde vannacht rond 00.30 uur de woning van de buren met wie het Syrische gezin ruzie heeft.\nDe gemeente en politie zeggen dat ze zijn \"geschrokken van het effect van de eenzijdige berichtgeving op social media\".\nDaarin is volgens de organisatie te zien zijn hoe het Syrische gezin maandenlang belaagd wordt door buurtbewoners.\nDe Syrische vader van het gezin doet daarin zijn verhaal.", "paragraphs": ["De gemeente Heerlen is op zoek naar een nieuwe woning voor een Syrisch gezin dat betrokken is bij een burenruzie, waarvan een filmpje veel gedeeld werd op social media. Dat zegt de gemeente in een gezamenlijke verklaring met de politie.", "Mensen die het filmpje hadden gezien, trokken gisteren naar Heerlen om te demonstreren. Een aantal van hen vernielde en plunderde vannacht rond 00.30 uur de woning van de buren met wie het Syrische gezin ruzie heeft.", "De gemeente en politie zeggen dat ze zijn \"geschrokken van het effect van de eenzijdige berichtgeving op social media\". Doordat er maar \u00e9\u00e9n kant van het verhaal belicht wordt zou er \"maatschappelijke onrust en onveiligheid\" ontstaan, zeggen de partijen.", "Vuurwerkbom", "Gisteren verscheen er een video van de islamitische organisatie Muslim Rights Watch Nederland. Daarin is volgens de organisatie te zien zijn hoe het Syrische gezin maandenlang belaagd wordt door buurtbewoners. De Syrische vader van het gezin doet daarin zijn verhaal."], "authors": [], "keywords": ["zoekt", "syrische", "burenruzie", "syrisch", "van", "bij", "een", "voor", "gemeente", "betrokken", "het", "er", "woning", "en", "op", "heerlen", "gezin", "zijn"], "pubDate": null, "publicationId": "88173a0d-96a0-3f0e-a203-5a13f8839a59"}