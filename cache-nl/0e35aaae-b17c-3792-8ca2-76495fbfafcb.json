{"id": "0e35aaae-b17c-3792-8ca2-76495fbfafcb", "title": "Zeven jaar en tbs ge\u00ebist voor doodsteken echtgenote in Amsterdam Noord", "url": "https://nu.nl/amsterdam/6095679/zeven-jaar-en-tbs-geeist-voor-doodsteken-echtgenote-in-amsterdam-noord.html", "summary": "Het Openbaar Ministerie (OM) heeft zeven jaar cel en tbs ge\u00ebist tegen een 45-jarige man die ervan verdacht wordt zijn vrouw te hebben doodgestoken.\nDe zonen van het echtpaar (zes en vijftien jaar oud) zagen hoe hun vader hun moeder doodde.\n\"De vijftienjarige zoon heeft zijn vader nog van zijn moeder afgetrokken in een poging haar te beschermen.\nHij hoorde zijn vader zeggen dat hij het had gedaan omdat ze wilde scheiden.\nZij concluderen dat hij als sterk verminderd toerekeningsvatbaar beschouwd moet worden.", "paragraphs": ["Het Openbaar Ministerie (OM) heeft zeven jaar cel en tbs ge\u00ebist tegen een 45-jarige man die ervan verdacht wordt zijn vrouw te hebben doodgestoken. De vrouw werd op 5 december vorig jaar in een woning aan het Waterlandplein in Amsterdam Noord gedood voor de ogen van haar twee kinderen.", "Het OM gaat uit van doodslag. Het slachtoffer had in totaal 31 steekwonden. Wanneer zo vaak in het lichaam wordt gestoken, kan niet anders dan worden geconcludeerd dat er sprake was van opzet om het slachtoffer te doden, zei de officier van justitie woensdag tijdens de rechtszaak.", "De man heeft verklaard dat hij op de bewuste dag ruzie had met zijn vrouw. De zonen van het echtpaar (zes en vijftien jaar oud) zagen hoe hun vader hun moeder doodde. \"De vijftienjarige zoon heeft zijn vader nog van zijn moeder afgetrokken in een poging haar te beschermen. Hij hoorde zijn vader zeggen dat hij het had gedaan omdat ze wilde scheiden. Hij wilde voorkomen dat zijn vrouw de kinderen van hem zou wegnemen\", zo schrijft het OM.", "De man is onderzocht in het Pieter Baan Centrum. Volgens de onderzoekers handelde de man grotendeels door \"psychotische motieven\". Zij concluderen dat hij als sterk verminderd toerekeningsvatbaar beschouwd moet worden."], "authors": ["Door"], "keywords": ["man", "van", "tbs", "amsterdam", "vader", "het", "vrouw", "hij", "zijn", "zeven", "doodsteken", "noord", "en", "echtgenote", "jaar", "dat", "te", "om", "ge\u00ebist", "voor"], "pubDate": null, "publicationId": "4d7a0f80-7953-388c-9af8-e7a437b5632e"}