{"id": "ad7158e9-289a-3fcc-a0a8-67762dd9e839", "title": "NU.nl en Nieuwscheckers strijden samen tegen nepnieuws", "url": "https://nu.nl/advertorial-nunl/5879988/nunl-en-nieuwscheckers-strijden-samen-tegen-nepnieuws.html", "summary": "In aanloop naar de Europese verkiezingen gaat de redactie van NU.nl samenwerken met Nieuwscheckers, de factcheckers van de Universiteit Leiden.\nNU.nl en Nieuwscheckers trekken de komende tijd samen op in de strijd tegen nepnieuws rondom deze verkiezingen.\nDe artikelen van Nieuwscheckers ga je vanaf vandaag terugvinden op NU.nl, op de voorpagina en in de rubriek NUcheckt.\nOok zal de redactie van NU.nl actief met de studenten van Nieuwscheckers samenwerken bij het signaleren en controleren van potentieel nepnieuws.\nNiet alleen op hun eigen platform, maar ook op Twitter zijn ze d\u00e9 waakhond op het gebied van nepnieuws.", "paragraphs": ["In aanloop naar de Europese verkiezingen gaat de redactie van NU.nl samenwerken met Nieuwscheckers, de factcheckers van de Universiteit Leiden. NU.nl en Nieuwscheckers trekken de komende tijd samen op in de strijd tegen nepnieuws rondom deze verkiezingen.", "Op donderdag 23 mei gaat Nederland naar de stembus. Tijdens deze Europese Parlementsverkiezingen kiezen we, net als de rest van Europa, de mensen die namens ons in het Europees Parlement gaan zitten.", "", "Nieuwscheckers, het factcheckproject van de opleiding Journalistiek en Nieuwe Media, controleert tijdens de verkiezingsperiode uitspraken van politici. Het is tenslotte heel belangrijk dat je zeker weet dat de uitspraken die je in verkiezingstijd hoort ook echt kloppen. De artikelen van Nieuwscheckers ga je vanaf vandaag terugvinden op NU.nl, op de voorpagina en in de rubriek NUcheckt.", "", "Ook zal de redactie van NU.nl actief met de studenten van Nieuwscheckers samenwerken bij het signaleren en controleren van potentieel nepnieuws.", "", "Medeoprichter en docent Alexander Pleijter is blij met de samenwerking. \"Door deze samenwerking komen onze factchecks ook onder de aandacht van het grote publiek\", aldus Pleijter. \"Dat is een goede zaak, want juist tijdens verkiezingscampagnes is het voor mensen belangrijk om te weten of politici de waarheid spreken.\"", "", "Gert-Jaap Hoekman, hoofdredacteur van NU.nl, over Nieuwscheckers: \"Deze club levert fantastisch werk. Niet alleen op hun eigen platform, maar ook op Twitter zijn ze d\u00e9 waakhond op het gebied van nepnieuws. Ik vind het mooi dat ons publiek nu ook kennis kan maken met het werk van de factcheckers uit Leiden.\""], "authors": ["Door"], "keywords": ["van", "dat", "nieuwscheckers", "nepnieuws", "en", "ook", "samen", "deze", "strijden", "op", "nunl", "met", "tegen", "het"], "pubDate": null, "publicationId": "4d7a0f80-7953-388c-9af8-e7a437b5632e"}