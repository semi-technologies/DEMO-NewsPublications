{"id": "3a29dffc-4bdc-3625-9ae3-9aec0570cee3", "title": "UWV krijgt ruim 81 duizend NOW-aanvragen, groot deel na ingaan lockdown half december", "url": "https://volkskrant.nl/nieuws-achtergrond/uwv-krijgt-ruim-81-duizend-now-aanvragen-groot-deel-na-ingaan-lockdown-half-december~b10f3abf/", "summary": "Beeld ANPSinds half november konden werkgevers die door de coronacrisis hun omzet zagen dalen weer terecht bij het digitale noodloket van het UWV voor de Noodmaatregel Overbrugging Werkgelegenheid (NOW).\nDe uitkeringsinstantie vergoedde dan tot 80 procent van de loonkosten.\nAanvankelijk liep de derde aanvraagperiode tot 13 december, maar vanwege de lockdown werd het NOW-loket op 16 december weer twee weken heropend.\nHet UWV heeft tot nu toe 1,3 miljard euro aan voorschotten overgemaakt voor de derde periode NOW.\nDe steunmaatregelen van het kabinet kostten tot dusver al zeker 33,7 miljard euro.", "paragraphs": ["Beeld ANP", "Sinds half november konden werkgevers die door de coronacrisis hun omzet zagen dalen weer terecht bij het digitale noodloket van het UWV voor de Noodmaatregel Overbrugging Werkgelegenheid (NOW). De uitkeringsinstantie vergoedde dan tot 80 procent van de loonkosten. Aanvankelijk liep de derde aanvraagperiode tot 13 december, maar vanwege de lockdown werd het NOW-loket op 16 december weer twee weken heropend. En dat blijkt niet voor niets: 23 duizend aanvragen kwamen na die datum binnen.", "Het aantal werkgevers dat zich meldde, is fors lager dan aan het begin van de coronacrisis, toen 149 duizend ondernemers een beroep deden op de regeling, maar meer dan tijdens de zomermaanden. Het UWV heeft tot nu toe 1,3 miljard euro aan voorschotten overgemaakt voor de derde periode NOW. Daarmee worden zo'n 1,1 miljoen banen overeind gehouden.", "Vanaf half februari kunnen werkgevers een beroep doen op de vierde steunronde. Anders dan dit najaar gepland, zal die niet soberder zijn. De steunmaatregelen van het kabinet kostten tot dusver al zeker 33,7 miljard euro."], "authors": ["Marieke De Ruiter"], "keywords": ["uwv", "weer", "werkgevers", "krijgt", "lockdown", "dan", "nowaanvragen", "ruim", "die", "van", "duizend", "deel", "tot", "ingaan", "half", "voor", "groot", "op", "het"], "pubDate": "2020-12-28T11:10:13Z", "publicationId": "1a359314-37ee-33a8-8de7-301d3eb2ed28"}