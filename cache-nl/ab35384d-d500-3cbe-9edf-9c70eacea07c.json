{"id": "ab35384d-d500-3cbe-9edf-9c70eacea07c", "title": "De solisten gaan kopje-onder in Bachs kerststuk \u2605\u2605\u2606\u2606\u2606", "url": "https://volkskrant.nl/cultuur-media/de-solisten-gaan-kopje-onder-in-bachs-kerststuk~bf480d20/", "summary": "Na de eerste klappen van de pauken en kwikzilverige loopjes van de violen ben je het Weihnachts-Oratorium van Johann Sebastian Bach ingezogen.\nDe Catalaanse gambist en dirigent Jordi Savall heeft de verzameling van zes cantates voor de kerstperiode in niet te snelle en niet te langzame tempi opgenomen.\nHet koor La Capella Reial de Catalunya is met zijn donkere bassen en engelachtige sopranen hemel en aarde tegelijk.\nHelaas kleuren de sopraan en de countertenor niet bij elkaar, noch bij de muziek.\nHet doet de innigheid van het wiegelied geen goed.", "paragraphs": ["Na de eerste klappen van de pauken en kwikzilverige loopjes van de violen ben je het Weihnachts-Oratorium van Johann Sebastian Bach ingezogen. In blijde afwachting van de geboorte van Jezus juicht het koper en jubelen de stemmen.", "De Catalaanse gambist en dirigent Jordi Savall heeft de verzameling van zes cantates voor de kerstperiode in niet te snelle en niet te langzame tempi opgenomen. Zijn orkest, Le Concert des Nations, geeft de delen met koor de juiste schwung mee. Het koor La Capella Reial de Catalunya is met zijn donkere bassen en engelachtige sopranen hemel en aarde tegelijk.", "Helaas kleuren de sopraan en de countertenor niet bij elkaar, noch bij de muziek. De notenkettingen van sopraan klinken te wapperend (Nur ein Wink). Countertenor Raffaele Pe gaat kopje-onder in de lang aangehouden woorden Schlafe, mein Liebster. Het doet de innigheid van het wiegelied geen goed. Met andere solisten was dit een spectaculaire opname geworden."], "authors": ["Maartje Stokkers"], "keywords": ["sopraan", "van", "het", "kerststuk", "met", "gaan", "zijn", "solisten", "koor", "countertenor", "bachs", "niet", "en", "te", "kopjeonder"], "pubDate": "2020-12-10T14:26:34+01:00", "publicationId": "1a359314-37ee-33a8-8de7-301d3eb2ed28"}