{"id": "1cd4cba3-45ec-3dae-99a8-f19b5bd65a52", "title": "'Stoor ik?' Waarom een lockdown g\u00e9\u00e9n prikkelloos paradijs is voor introverten", "url": "https://www.rtlnieuws.nl/lifestyle/artikel/5194768/introverten-lockdown-stoor-ik-geen-prikkelloos-paradijs-extraverten", "summary": "Maar extraverte mensen hebben daarentegen het voordeel dat ze positiever zijn en veerkrachtiger, en daardoor relatief gemakkelijk een probleem kunnen aanpakken.\n\"Die voordelen maken dat extraverten minder vatbaar zijn voor depressies en in het algemeen gelukkiger zijn dan introverten.\nEr zijn altijd geliefden, of het nou je ouders of je kinderen zijn, waar je je zorgen over maakt.\"\nBouwmeester: \"Introverten zijn zich vaak erg bewust van het belang van regels.\nOok voor introverten.", "paragraphs": ["Wijngaards en zijn collega's hebben het vermoeden dat de levensstijl die gepaard gaat met social distancing natuurlijker aanvoelt voor introverte mensen dan voor extraverte mensen. Maar extraverte mensen hebben daarentegen het voordeel dat ze positiever zijn en veerkrachtiger, en daardoor relatief gemakkelijk een probleem kunnen aanpakken. \"Die voordelen maken dat extraverten minder vatbaar zijn voor depressies en in het algemeen gelukkiger zijn dan introverten. Ook in tijden van crisis\", aldus Wijngaards.", "Wel wil Wijngaards benadrukken dat niemand als 'winnaar' uit de bus komt in deze coronatijden. \"Uiteindelijk is deze situatie voor niemand echt gunstig. Iedereen ervaart ongemakken. De mate waarin verschilt alleen.\"", "Snel naar de bioscoop", "Bouwmeester is het hiermee eens: hoewel zij van veel introverten te horen krijgt dat zij 'meer energie hebben dan ooit' en zij het liefst iets van het thuiswerken \u2013 als de coronacrisis eenmaal voorbij is \u2013 willen vasthouden, maakt iedereen zich zorgen. \"Dit is voor niemand een walhalla. Er zijn altijd geliefden, of het nou je ouders of je kinderen zijn, waar je je zorgen over maakt.\"", "Nu premier Rutte strengere coronamaatregelen heeft bekendgemaakt, merken introverten dit meer dan extraverten. Bouwmeester: \"Introverten zijn zich vaak erg bewust van het belang van regels. Ze zijn meestal streng naar zichzelf in het naleven van deze regels, en hebben er logischerwijs ook weer meer last van.\"", "Joy heeft zich in ieder geval al mentaal voorbereid op de strengere maatregelen. \"Dan kan het hopelijk alleen maar meevallen. En ik ben nog snel even naar de bioscoop gegaan, nu die nog open waren. Dan kan ik er weer even tegenaan.\"", "Maar het kan geen kwaad om, in de woorden van premier Rutte, de komende tijd 'extra op elkaar te letten'. \"Een beetje aandacht en interesse kan veel betekenen.\" Ook voor introverten."], "authors": [], "keywords": ["g\u00e9\u00e9n", "prikkelloos", "paradijs", "voor", "lockdown", "ik", "kan", "stoor", "je", "waarom", "het", "zijn", "dan", "een", "introverten", "van", "en", "dat"], "pubDate": "2020-11-04T15:51:22+01:00", "publicationId": "ce2257c9-a2d2-3c8b-975a-6872cbf4036a"}