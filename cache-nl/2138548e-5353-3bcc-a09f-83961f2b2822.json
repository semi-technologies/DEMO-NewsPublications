{"id": "2138548e-5353-3bcc-a09f-83961f2b2822", "title": "\u2018We willen allemaal zo nu en dan een hoopvol verhaal meekrijgen\u2019", "url": "https://volkskrant.nl/cultuur-media/we-willen-allemaal-zo-nu-en-dan-een-hoopvol-verhaal-meekrijgen~b6128887/", "summary": "Er komen niet alleen inzichten en wijsheden vanuit de oosterse filosofie aan bod maar ook uit andere religieuze stromingen en van Europese schrijvers en denkers.\nWe willen allemaal zo nu en dan een hoopvol verhaal meekrijgen.\nNr 3, van de psycholoog Edith Eger, die Auschwitz overleefde, wordt het best verkocht van dit rijtje.\n\u2018Ja, voor alle ouders die nu met kleine kinderen thuis zitten, is dit een aanrader.\nZo nu en dan zijn er kinderen van collega\u2019s over de vloer, dat zorgt voor leven in de brouwerij.", "paragraphs": ["Erik Vrieling van Waanders in de Broeren, Zwolle: \u2018Bij de kassa staan, is mooi werk want dan weet je wie met welk boek de deur uitgaat.\u2019 Beeld Sabine van Wechem", "Nr 1 tot en met 4 zijn zware kost of valt het mee?", "\u2018Al deze boeken gaan over vertrouwen. Nr 1 is van Ton Lathouwers (1932), hij is zenleraar en daarnaast emeritus hoogleraar Slavische letterkunde in Leuven. Er komen niet alleen inzichten en wijsheden vanuit de oosterse filosofie aan bod maar ook uit andere religieuze stromingen en van Europese schrijvers en denkers. Ik heb er veel aan gehad, dus als iemand in de winkel dit kwam afrekenen, werd ik altijd blij. Bij de kassa staan, is mooi werk want dan weet je wie met welk boek de deur uitgaat. En zie je de verbinding tussen mensen.\u2019", "Wordt dit veel gekocht door Zwollenaren?", "\u2018Voor een dergelijk spiritueel boek, werd het best opgepikt. We willen allemaal zo nu en dan een hoopvol verhaal meekrijgen. Nr 3, van de psycholoog Edith Eger, die Auschwitz overleefde, wordt het best verkocht van dit rijtje. Haar eerdere boek De keuze was een bestseller.\u2019", "Jullie nr 6 is een kinderboek.", "\u2018Ja, voor alle ouders die nu met kleine kinderen thuis zitten, is dit een aanrader. Het is voor de allerjongsten, vanaf 1 jaar. Elke pagina staat vol kleuren, flapjes, cijfers en vormen.\u2019", "Nr 8 is een magazine.", "\u2018Ja, van 200 pagina\u2019s. Het komt uit Engeland en verschijnt tweejaarlijks. Het heeft prachtige fotografie. Je kunt er genieten van tijdloze interieurs en design vanuit de luie stoel.\u2019", "Zijn jullie aan het aftellen tot jullie weer open mogen?", "\u2018Zeker. We houden de moed erin en draaien fijne muziek bij het inpakken van alle bestellingen. Zo nu en dan zijn er kinderen van collega\u2019s over de vloer, dat zorgt voor leven in de brouwerij. Soms fietsen we naar de randen van de gemeentegrenzen van Zwolle om boeken te bezorgen. Het is fijn dat we bezig blijven maar we missen het contact met de klanten ontzettend.\u2019", "Top-10 van Boekhandel Waanders In den Broeren:", "1. Ton Lathouwers: Je kunt er niet uit vallen; Asoka", "2. Wiggert Meerman: Op zoek naar antwoorden; Van Lindonk & de Bres", "3. Edith Eger: Het geschenk; Lev.", "4. Geert Jan Blanken: Kierkegaard in gewone taal; KokBoekencentrum", "5. Roelof ten Napel: Een zoon van; Hollands Diep", "6. Ingela Arrhenius: Kijk om je heen; Gottmer", "7. Ellen Deckwitz: Dit gaat niet over grasmaaien; Pluim", "8. Cabana Magazine", "9. Elle van Rijn: De cr\u00e8che; Hollands Diep", "10. Raynor Winn: De wilde stilte; Balans", "Top-10 best verkocht van De Bestseller 60 (samengesteld door de CPNB)", "1.Charlie Mackesy: De jongen, de mol, de vos en het paard; KokBoekencentrum", "2.Rutger Bregman: De meeste mensen deugen; De Correspondent", "3.Barack Obama: Een beloofd land; Hollands Diep", "4.Haemin Sunim: Dingen die je alleen ziet als je er de tijd voor neemt; Meulenhoff Boekerij", "5.David Van Reybrouck: Revolusi; De Bezige Bij", "6.Roxane van Iperen: \u2019t Hooge Nest; Lebowski", "7.Jan Dijkgraaf: Martien; Uitgeverij Osjato", "8.Maike Meijer: Wen er maar aan; Uitgeverij Meijer", "9.Randall Munroe: Wat als?; Spectrum", "10.Michael Pilarczyk: Master Your Mindset; Invictus"], "authors": ["Laura De Jong"], "keywords": ["je", "er", "van", "zo", "dan", "voor", "meekrijgen", "en", "een", "met", "hoopvol", "allemaal", "dit", "nu", "verhaal", "het", "willen"], "pubDate": "2021-01-08T09:29:37Z", "publicationId": "1a359314-37ee-33a8-8de7-301d3eb2ed28"}