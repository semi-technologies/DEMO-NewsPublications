{"id": "175b840b-2e1f-3069-aefa-f0a036d30767", "title": "RIVM: 9504 positieve tests, ongeveer evenveel als weekgemiddelde", "url": "https://www.parool.nl/nederland/rivm-9504-positieve-tests-ongeveer-evenveel-als-weekgemiddelde~b470d3f3/", "summary": "In Rotterdam kwamen er 233 bevestigde besmettingen bij en in Den Haag steeg het aantal gevallen met 222.\nVerder waren er 162 positieve tests in Almere en 138 in Utrecht.\nHet doorgeven van nieuwe gevallen kan zijn vertraagd tijdens de Kerstdagen, waardoor ze deze dagen alsnog binnendruppelen.\n712 van de huidige opgenomen pati\u00ebnten liggen op ic-afdelingen, zaterdag waren dat er 684.\nDat komt neer op gemiddeld bijna 9500 gevallen per etmaal, wat ongeveer gelijk is aan het dagcijfer van woensdag.", "paragraphs": ["De teststraat op Schiphol. Beeld ROBIN UTRECHT", "De vorige twee dagen kwam het dagcijfer uit op ongeveer 7500, en in de dagen daarvoor waren ruim 9000 besmettingen per etmaal aan het licht gekomen.", "Amsterdam telde wederom de meeste gevallen. Er testten 416 inwoners positief. In Rotterdam kwamen er 233 bevestigde besmettingen bij en in Den Haag steeg het aantal gevallen met 222. Verder waren er 162 positieve tests in Almere en 138 in Utrecht.", "Volgens deskundigen zijn de RIVM-cijfers rond de feestdagen lastig te interpreteren. Het doorgeven van nieuwe gevallen kan zijn vertraagd tijdens de Kerstdagen, waardoor ze deze dagen alsnog binnendruppelen. Oud en nieuw kan weer voor een nieuwe vertraging zorgen. Daardoor is een daling als gevolg van de lockdown of een piek in extra besmettingen dankzij de kerstdagen niet direct af te lezen uit de cijfers.", "Ziekenhuisopnames", "Op dit moment liggen 2714 coronapati\u00ebnten in het ziekenhuis, 47 minder dan een dag eerder. Dat meldt het Landelijke Co\u00f6rdinatiecentrum Pati\u00ebnten Spreiding. 712 van de huidige opgenomen pati\u00ebnten liggen op ic-afdelingen, zaterdag waren dat er 684.", "In de afgelopen zeven dagen zijn ruim 66.000 positieve tests gemeld. Dat komt neer op gemiddeld bijna 9500 gevallen per etmaal, wat ongeveer gelijk is aan het dagcijfer van woensdag. In de week ervoor waren meer dan 81.000 nieuwe gevallen vastgesteld. Sinds het begin van de uitbraak zijn meer dan 787.000 Nederlanders positief getest.", "Het aantal sterfgevallen door het virus steeg afgelopen etmaal met 112, maar dat wil niet zeggen dat al die mensen in de afgelopen 24 uur zijn overleden. Op dinsdag meldde het instituut 171 sterfgevallen."], "authors": ["Het Parool"], "keywords": ["ongeveer", "positieve", "zijn", "evenveel", "van", "gevallen", "er", "en", "een", "dat", "als", "weekgemiddelde", "op", "het", "9504", "tests", "rivm", "waren"], "pubDate": "2020-12-30T14:35:00Z", "publicationId": "a3002aeb-6d5a-3894-adcb-0212effbc567"}