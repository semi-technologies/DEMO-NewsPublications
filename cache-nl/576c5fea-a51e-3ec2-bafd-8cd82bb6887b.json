{"id": "576c5fea-a51e-3ec2-bafd-8cd82bb6887b", "title": "Don Luis werkt tot zijn laatste tanden door in het vuilnis", "url": "https://www.volkskrant.nl/kijkverder/v/2020/don-luis-werkt-tot-zijn-laatste-tanden-door-in-het-vuilnis~v411990/", "summary": "Toen de Belgische fotograaf Keoma Zec vier jaar geleden naar de Colombiaanse hoofdstad Bogota\u0301 verhuisde raakte hij meteen gei\u0308ntrigeerd door de recicladores, de recycelaars.\nDe miljoenenstad telt 35 duizend mannen (en enkele vrouwen) die van huis tot huis gaan om al het bruikbaars uit het afval te vissen en dat te verkopen voor een klein bedrag.\nIn de coronamaanden mei en juni richtte Zec zijn camera op de 63-jarige Luis Alfredo Quevego Gonza\u0301lez.\nDrie keer per week heeft Don Luis eerste keus uit het vuilnis van de inwoners van de rijkere wijk Cedritos in het noorden van de stad.\nIn alle vroegte vertrekt hij vanuit de zuidelijke buitenwijk La Selva om na een busrit van twee uur bij de bodega, de afvalhandel, zijn kar van het slot te halen.", "paragraphs": ["Toen de Belgische fotograaf Keoma Zec vier jaar geleden naar de Colombiaanse hoofdstad Bogota\u0301 verhuisde raakte hij meteen gei\u0308ntrigeerd door de recicladores, de recycelaars. De miljoenenstad telt 35 duizend mannen (en enkele vrouwen) die van huis tot huis gaan om al het bruikbaars uit het afval te vissen en dat te verkopen voor een klein bedrag. Vuilnis doet leven.", "In de coronamaanden mei en juni richtte Zec zijn camera op de 63-jarige Luis Alfredo Quevego Gonza\u0301lez. Drie keer per week heeft Don Luis eerste keus uit het vuilnis van de inwoners van de rijkere wijk Cedritos in het noorden van de stad. In alle vroegte vertrekt hij vanuit de zuidelijke buitenwijk La Selva om na een busrit van twee uur bij de bodega, de afvalhandel, zijn kar van het slot te halen."], "authors": ["December"], "keywords": ["van", "zec", "uit", "om", "en", "te", "zijn", "werkt", "tanden", "tot", "don", "luis", "vuilnis", "laatste", "het", "door"], "pubDate": null, "publicationId": "1a359314-37ee-33a8-8de7-301d3eb2ed28"}