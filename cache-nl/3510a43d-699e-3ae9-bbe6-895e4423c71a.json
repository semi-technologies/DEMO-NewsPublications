{"id": "3510a43d-699e-3ae9-bbe6-895e4423c71a", "title": "Formule 1-coureur Romain Grosjean heeft een hand weer vrij na horrorcrash", "url": "https://www.telegraaf.nl/sport/2042480449/formule-1-coureur-romain-grosjean-heeft-een-hand-weer-vrij-na-horrorcrash", "summary": "De Fransman liep brandwonden op aan beide handen toen hij ontsnapte uit de vuurzee die ontstond nadat hij met zijn Haas-bolide op hoge snelheid de vangrails in was gereden.\nGrosjean moest dagenlang met beide handen in het verband rondlopen.\nHij hoopte aanvankelijk komend weekeinde tijdens de laatste Grand Prix van het seizoen in Abu Dhabi nog een keer te kunnen racen, maar dat bleek niet haalbaar.\nInmiddels is \u00e9\u00e9n hand uit het verband.\nHaas gaat 2021 in met de jonge debutanten Nikita Mazepin en Mick Schumacher achter het stuur van de bolides.", "paragraphs": ["De Fransman liep brandwonden op aan beide handen toen hij ontsnapte uit de vuurzee die ontstond nadat hij met zijn Haas-bolide op hoge snelheid de vangrails in was gereden. De auto brak in twee\u00ebn, wat tot een brand leidde.", "Grosjean moest dagenlang met beide handen in het verband rondlopen. Hij hoopte aanvankelijk komend weekeinde tijdens de laatste Grand Prix van het seizoen in Abu Dhabi nog een keer te kunnen racen, maar dat bleek niet haalbaar. Afgelopen weekeinde besloot de 34-jarige coureur om terug naar zijn huis in Zwitserland te gaan, om daar verder te herstellen.", "Inmiddels is \u00e9\u00e9n hand uit het verband. \u201eIk weet niet of ik alweer kan racen, maar we kunnen wel chatten\u201d, schreef Grosjean op Twitter. Via een livestream beantwoordde hij vragen van fans, die vooral over zijn fysieke situatie gingen.", "Grosjean heeft voor volgend jaar geen stoeltje in de Formule 1. Hij ori\u00ebnteert zich op deelname aan een andere raceklasse. Haas gaat 2021 in met de jonge debutanten Nikita Mazepin en Mick Schumacher achter het stuur van de bolides."], "authors": [], "keywords": ["van", "heeft", "formule", "hand", "het", "op", "1coureur", "hij", "zijn", "met", "weekeinde", "horrorcrash", "weer", "verband", "romain", "een", "te", "vrij", "grosjean"], "pubDate": null, "publicationId": "eaaf7e23-4e36-3c2d-bfe0-80f3507a250a"}