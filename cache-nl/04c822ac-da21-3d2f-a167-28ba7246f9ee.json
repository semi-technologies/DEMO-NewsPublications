{"id": "04c822ac-da21-3d2f-a167-28ba7246f9ee", "title": "Opnieuw doden bij Palestijnse protesten Gazastrook", "url": "https://nos.nl/artikel/2235660-opnieuw-doden-bij-palestijnse-protesten-gazastrook.html", "summary": "Bij nieuwe protesten in de Gazastrook op de grens met Isra\u00ebl zijn zeker drie Palestijnen om het leven gekomen.\nHonderden mensen raakten gewond bij beschietingen door het Isra\u00eblische leger, melden Palestijnse autoriteiten in Gaza.\nVolgens Isra\u00ebl deden zo'n 10.000 Palestijnen mee aan het protest van vandaag.\nTot nu toe zijn er meer dan 120 doden gevallen bij de protesten die eind maart begonnen.\nDe Isra\u00eblische brandweer heeft zijn handen vol aan het blussen van de branden.", "paragraphs": ["Bij nieuwe protesten in de Gazastrook op de grens met Isra\u00ebl zijn zeker drie Palestijnen om het leven gekomen. Honderden mensen raakten gewond bij beschietingen door het Isra\u00eblische leger, melden Palestijnse autoriteiten in Gaza.", "Volgens Isra\u00ebl deden zo'n 10.000 Palestijnen mee aan het protest van vandaag. Militairen schoten met scherp toen de betogers stenen gooiden en banden in brand staken.", "Tot nu toe zijn er meer dan 120 doden gevallen bij de protesten die eind maart begonnen. Onder de noemer 'Mars van de terugkeer' eisen de Palestijnen dat zij mogen terugkeren naar gebieden die in Isra\u00ebl liggen.", "Brandende vliegers", "Sinds enkele dagen gebruiken de betogers ook vliegers met daaraan brandende touwen of gloeiende kolen om aan de andere kant van het hek dat de Gazastrook van Isra\u00ebl scheidt natuurbranden te veroorzaken.", "Inmiddels is meer dan 1000 hectare landbouwgrond en bos afgebrand. De Isra\u00eblische brandweer heeft zijn handen vol aan het blussen van de branden."], "authors": [], "keywords": ["van", "bij", "doden", "gazastrook", "protesten", "het", "palestijnen", "met", "zijn", "isra\u00ebl", "palestijnse", "om", "aan", "opnieuw"], "pubDate": null, "publicationId": "88173a0d-96a0-3f0e-a203-5a13f8839a59"}