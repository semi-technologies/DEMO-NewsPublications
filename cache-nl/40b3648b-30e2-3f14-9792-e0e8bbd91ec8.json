{"id": "40b3648b-30e2-3f14-9792-e0e8bbd91ec8", "title": "Willem Engel wil Tweede Kamer in om \u2018puin te ruimen\u2019", "url": "https://www.parool.nl/nieuws/willem-engel-wil-tweede-kamer-in-om-puin-te-ruimen~bb473f36/", "summary": "Beeld Hollandse Hoogte / ANPEngel is het gezicht van het verzet tegen de coronamaatregelen van het kabinet.\nVrij en Sociaal Nederland (VSN) is een nieuwe politieke partij voor burgers die geen vertrouwen hebben in het kabinet.\nPuinruimenVSN werkt vanuit \u2018principes\u2019 en het \u2018hart\u2019 en niet vanuit een partijprogramma.\nIn totaal staan 35 mensen op de kandidatenlijst van VSN.\nLijsttrekker van de partij is Bas Filippini, voorheen voorzitter van Privacy First, een stichting die zich hard maakt voor het recht op privacy.", "paragraphs": ["Beeld Hollandse Hoogte / ANP", "Engel is het gezicht van het verzet tegen de coronamaatregelen van het kabinet. De Rotterdamse dansleraar voerde rechtszaken en duikt geregeld bij anti-lockdown demonstraties op. Onlangs werd hij bij een demonstratie opgepakt.", "Vrij en Sociaal Nederland (VSN) is een nieuwe politieke partij voor burgers die geen vertrouwen hebben in het kabinet. Volgens de partij groeit het aantal leden in rap tempo. \u201cWij zijn gewone burgers die zich zorgen maken over het politiek beleid, het mismanagement en alle regeldruk van de afgelopen jaren,\u201d schrijft de partij op de website.", "Puinruimen", "VSN werkt vanuit \u2018principes\u2019 en het \u2018hart\u2019 en niet vanuit een partijprogramma. De partij wil \u2018puinruimen\u2019 in de zorg, het onderwijs, justitie en de Belastingdienst.", "In totaal staan 35 mensen op de kandidatenlijst van VSN. Lijsttrekker van de partij is Bas Filippini, voorheen voorzitter van Privacy First, een stichting die zich hard maakt voor het recht op privacy. Plaats twee op de kandidatenlijst is voor partijvoorzitter Anna Zeven."], "authors": ["Het Parool"], "keywords": ["kamer", "om", "willem", "ruimen", "te", "wil", "zich", "die", "van", "puin", "en", "een", "engel", "vsn", "voor", "partij", "op", "het", "tweede"], "pubDate": "2021-01-04T17:59:47Z", "publicationId": "a3002aeb-6d5a-3894-adcb-0212effbc567"}