{"id": "8bc4a158-c4a6-3452-86ff-fb4e8dd6156b", "title": "Ksenia Kouzmenko viert Kerst op z\u2019n Tsjechisch, en dat bevalt \u2605\u2605\u2605\u2605\u2606", "url": "https://volkskrant.nl/cultuur-media/ksenia-kouzmenko-viert-kerst-op-z-n-tsjechisch-en-dat-bevalt~b0f4377a/", "summary": "Kerst is op zijn Tsjechisch V\u00e1noce.\nDe \u2018titelsong\u2019, de vierdelige cyclus V\u00e1noce van Jaroslav Kvapil (1868-1950), ooit nog leerling van Leo\u0161 Jan\u00e1\u010dek, beleeft zijn wereldpremi\u00e8re op cd.\nKvapils muzikale beeld van Kerst is dat van een grote, luidruchtige familie aan een feestelijke tafel in een Ravel-achtige roerigheid.\nMaar Kouzmenko laat ook met haar toetsen sneeuwvlokken naar beneden dwarrelen.\nOok nog nooit eerder opgenomen zijn de vier korte Intieme stukken (opus 17) van Jaroslav K\u0159i\u010dka (1882-1969).", "paragraphs": ["Kerst is op zijn Tsjechisch V\u00e1noce. Zo heet ook het nieuwe album van pianist Ksenia Kouzmenko. De Wit-Russische die in Nederland woont en werkt, nam deze zomer in Schiedam Tsjechische kerstmuziek op.", "De \u2018titelsong\u2019, de vierdelige cyclus V\u00e1noce van Jaroslav Kvapil (1868-1950), ooit nog leerling van Leo\u0161 Jan\u00e1\u010dek, beleeft zijn wereldpremi\u00e8re op cd. Kvapils muzikale beeld van Kerst is dat van een grote, luidruchtige familie aan een feestelijke tafel in een Ravel-achtige roerigheid. Maar Kouzmenko laat ook met haar toetsen sneeuwvlokken naar beneden dwarrelen.", "Ook nog nooit eerder opgenomen zijn de vier korte Intieme stukken (opus 17) van Jaroslav K\u0159i\u010dka (1882-1969). De bundel was een kerstcadeau voor een liefje. Dat K\u0159i\u010dka\u2019s verliefdheid niet over een ge\u00ebffend pad liep, is te horen aan Kouzmenko\u2019s expressieve gebaren. De grote toonafstanden speelt ze met veel pedaal. Dan weer smelt de jaloerse minnaar en fluistert die zoete woordjes in haar oor: een kerstoverstijgend liefdeslied."], "authors": ["Maartje Stokkers"], "keywords": ["ksenia", "van", "kouzmenko", "zn", "nog", "op", "met", "zijn", "viert", "bevalt", "v\u00e1noce", "een", "ook", "kerst", "en", "dat", "tsjechisch"], "pubDate": "2020-12-10T14:27:12+01:00", "publicationId": "1a359314-37ee-33a8-8de7-301d3eb2ed28"}