{"id": "f7e93d26-5cdb-3b10-8990-d276ad6103ee", "title": "Werkloosheid daalt verder in tweede coronagolf", "url": "https://www.telegraaf.nl/financieel/2089928812/werkloosheid-daalt-verder-in-tweede-coronagolf", "summary": "Van maart tot en met augustus was de werkloosheid juist flink gestegen door de eerste golf van de coronapandemie, van 273.000 naar 426.000.\nIn totaal vroegen 33.000 mensen een uitkering aan, maar hadden 35.000 mensen die niet meer nodig.\nIn totaal vroegen 33.000 mensen een uitkering aan, maar hadden 35.000 mensen die niet meer nodig.\n\u201eDat is afhankelijk van de ontwikkeling van het virus, het vaccin en de steunmaatregelen van de overheid\u201d, geeft hij aan.\nBranches die het juist erg moeilijk hebben zijn de horeca en catering, evenementenbranche, de reisbranche en het personenvervoer.", "paragraphs": ["In oktober bedroeg de werkloosheid nog 4,3 procent, wat ook al een daling was ten opzichte van de maand ervoor. Toen waren 406.000 mensen werkloos. Van maart tot en met augustus was de werkloosheid juist flink gestegen door de eerste golf van de coronapandemie, van 273.000 naar 426.000.", "Bekijk ook: Krimpen met zo min mogelijk verdriet", "Waar het aantal nieuwe ww-aanvragen bij het UWV in oktober nog sterk toenam, was er een maand later weer een daling. In totaal vroegen 33.000 mensen een uitkering aan, maar hadden 35.000 mensen die niet meer nodig. Daardoor liep het totaal aantal ww-uitkeringen met 1,9 procent terug tot 276.000. Tegenover oktober 2019 is dat wel een stijging van 21,4 procent.", "Waar het aantal nieuwe WW-aanvragen bij het UWV in oktober nog sterk toenam, was er een maand later weer een daling. In totaal vroegen 33.000 mensen een uitkering aan, maar hadden 35.000 mensen die niet meer nodig. Daardoor liep het totaal aantal WW-uitkeringen met 1,9 procent terug tot 276.000. Tegenover oktober 2019 is dat wel een stijging van 21,4 procent.", "\u201eWe zijn positief verrast dat de WW nog niet verder is opgelopen\u201d, zegt Rob Witjes, hoofd arbeidsmarktinformatie bij het UWV. \u201eOndanks dat het aantal WW-uitkeringen vrij stabiel blijft, moeten we ons wel realiseren dat er veel sectoren zijn die het loodzwaar hebben en zich afvragen hoe lang zij dit nog vol kunnen houden.\u201d", "Hoe de werkloosheidscijfers zich volgend jaar gaan ontwikkelen, is volgens de deskundige nog uiterst onzeker. \u201eDat is afhankelijk van de ontwikkeling van het virus, het vaccin en de steunmaatregelen van de overheid\u201d, geeft hij aan.", "Voor mensen die hun baan verliezen, brengt het UWV ook in kaart waar op dit moment nog goede baankansen zijn. Dit zijn beroepen als verkeersregelaar, hovenier, verpleegkundige, bakker en monteur zonnepanelen. Branches die het juist erg moeilijk hebben zijn de horeca en catering, evenementenbranche, de reisbranche en het personenvervoer."], "authors": [], "keywords": ["van", "coronagolf", "nog", "werkloosheid", "dat", "die", "een", "het", "en", "daalt", "oktober", "zijn", "verder", "tweede", "mensen"], "pubDate": null, "publicationId": "eaaf7e23-4e36-3c2d-bfe0-80f3507a250a"}