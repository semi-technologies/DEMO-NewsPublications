{"id": "9ba7098e-097f-35dd-9a14-a0acfaf1a3e3", "title": "Grapperhaus: bijna alle Nederlanders hielden zich goed aan de regels", "url": "https://www.parool.nl/nederland/grapperhaus-bijna-alle-nederlanders-hielden-zich-goed-aan-de-regels~b6464736/", "summary": "Beeld ANPDe minister prijst ook de politie en brandweer, die er volgens hem \u201cgoed bovenop hebben gezeten\u201d.\nDaar werden agenten bekogeld met vuurwerk en de mobiele eenheid moest eraan te pas komen.\nTot en met 2 januari gelden er speciale bevoegdheden voor de politie, waaronder het preventief fouilleren.\nPolitie: drukke jaarwisseling met veel overlastDe politie heeft veel werk gehad deze jaarwisseling.\nDe inzet was om de spoedeisende hulp op dit punt te ontlasten en dat is gelukt,\u201d zegt de korpschef.", "paragraphs": ["Beeld ANP", "De minister prijst ook de politie en brandweer, die er volgens hem \u201cgoed bovenop hebben gezeten\u201d. Wel heeft \u201ceen kleine groep raddraaiers\u201d brand gesticht en politiemensen aangevallen, maar in vergelijking met eerdere jaren gebeurde dat minder vaak. \u201cHet is gewoon misdadig, we hebben er zwaardere straffen op en dat zullen de mensen die zijn aangehouden ongetwijfeld gaan merken.\u201d", "Op meerdere plekken in het land was het onrustig. Onder meer in Den Bosch liep het uit de hand. Daar werden agenten bekogeld met vuurwerk en de mobiele eenheid moest eraan te pas komen. Tot en met 2 januari gelden er speciale bevoegdheden voor de politie, waaronder het preventief fouilleren.", "Politie: drukke jaarwisseling met veel overlast", "De politie heeft veel werk gehad deze jaarwisseling. Er waren veel meldingen van overlast, maar grote excessen zijn uitgebleven. Toch was er weer veel agressie tegen politiemensen en andere hulpverleners. Dat zegt politiebaas Henk van Essen.", "De politie heeft meer incidenten geregistreerd dan de voorgaande jaren. Maar dat komt mogelijk doordat burgers vanwege het vuurwerkverbod eerder melding van overlast deden, is het vermoeden.", "Het aantal geregistreerde incidenten met geweld tegen hulpverleners was vergelijkbaar met afgelopen jaren. Wel waren meer politiemensen bij dergelijke incidenten betrokken. \u201cPositief zijn de berichten over de grote daling van vuurwerkletsel. De inzet was om de spoedeisende hulp op dit punt te ontlasten en dat is gelukt,\u201d zegt de korpschef.", "\u201cDe meldingen gingen met name over branden en vuurwerk. Ook al zijn grote excessen uitgebleven, helaas zijn op verschillende plaatsen collega\u2019s en andere hulpverleners weer geconfronteerd met agressie en geweld en is met zwaar illegaal vuurwerk naar politie en brandweer gegooid.\u201d Van Essen benadrukt dat dit onacceptabel \u201cis en blijft\u201d."], "authors": [], "keywords": ["goed", "bijna", "er", "zijn", "vuurwerk", "regels", "met", "hielden", "zich", "veel", "politie", "van", "alle", "en", "aan", "nederlanders", "het", "grapperhaus", "dat"], "pubDate": "2021-01-01T16:24:57Z", "publicationId": "a3002aeb-6d5a-3894-adcb-0212effbc567"}