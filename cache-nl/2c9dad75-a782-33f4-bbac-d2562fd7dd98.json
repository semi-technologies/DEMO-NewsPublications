{"id": "2c9dad75-a782-33f4-bbac-d2562fd7dd98", "title": "Roadtrip op mijn laptop", "url": "https://www.volkskrant.nl/kijkverder/v/2020/roadtrip-op-mijn-laptop~v381485/", "summary": "Ik reis graag op mijn laptop.\nDe auto\u2019s met zes groothoeklenzen op het dak zijn inmiddels aangevuld met driewielers, bootjes, sneeuwscooters en wandelaars met rugzakken.\nOpen Google Maps, zoom uit op Europa of een ander continent en druk op de knijperman \u2013 de pegman, het gele poppetje rechtsonder in beeld.\nDan verschijnt een netwerk van blauwe lijnen en stippen: de routes en plekken die in beeld zijn gebracht door Street View.\nDe Carretera Austral staat er ook op, van begin tot eind.", "paragraphs": ["Zo\u2019n roadtrip is niet voor iedereen haalbaar. Onmogelijk zelfs tijdens een pandemie. Boekenliefhebbers snoeven graag dat zij reizen door hun kamer. Ik reis graag op mijn laptop. Altijd al. Dan zweef ik via Google Street View door de straten van Archangelsk, sla ik rechtsaf bij opticien Moda en tuur verwonderd uit over de Witte Zee. Of dan stap ik in een bootje in het Amazonewoud en stuiter verrukt over de Rio Negro. In de afgelopen vijftien jaar plakte Google 170 miljard rondomfoto\u2019s uit 87 landen aan elkaar. De auto\u2019s met zes groothoeklenzen op het dak zijn inmiddels aangevuld met driewielers, bootjes, sneeuwscooters en wandelaars met rugzakken. Daar komen tienduizenden 360-gradenfoto\u2019s bij die amateurs zelf uploaden naar Google Maps.", "Dus waar kunnen we heen? Open Google Maps, zoom uit op Europa of een ander continent en druk op de knijperman \u2013 de pegman, het gele poppetje rechtsonder in beeld. Alleen drukken, niet slepen. Dan verschijnt een netwerk van blauwe lijnen en stippen: de routes en plekken die in beeld zijn gebracht door Street View. De VS, Europa, Japan, Thailand, Java en de Braziliaanse kust bieden een netwerk van blauwe haarvaten. De Carretera Austral staat er ook op, van begin tot eind. Kies wel de juiste rijrichting, anders zit je urenlang naar je eigen stofwolk te kijken."], "authors": ["April"], "keywords": ["van", "uit", "een", "roadtrip", "mijn", "en", "laptop", "het", "door", "ik", "op", "met", "google"], "pubDate": null, "publicationId": "1a359314-37ee-33a8-8de7-301d3eb2ed28"}