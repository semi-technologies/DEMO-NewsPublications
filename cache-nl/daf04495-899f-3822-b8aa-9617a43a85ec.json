{"id": "daf04495-899f-3822-b8aa-9617a43a85ec", "title": "Utrecht betuigt spijt voor omgang met Joden die na de oorlog terugkeerden", "url": "https://nu.nl/utrecht/6097115/utrecht-betuigt-spijt-voor-omgang-met-joden-die-na-de-oorlog-terugkeerden.html", "summary": "De gemeente Utrecht betuigt \"diepe spijt\" voor de manier waarop zij omging met de belasting en juridische vraagstukken voor Joodse inwoners die na de Tweede Wereldoorlog terugkeerden.\nDat laat de gemeente weten na een onderzoek dat werd uitgevoerd op verzoek van de Utrechtse PvdA-fractie en twee Joodse gemeenschappen uit Utrecht.\nIn de Tweede Wereldoorlog ontnam de Duitse bezetter Joden hun woningen en zodoende werd er geen belasting betaald.\nHet onderzoek geeft echter geen duidelijk antwoord op de vraag of in Utrecht Joodse huiseigenaren na de oorlog zijn geconfronteerd met naheffingen.\nHet Utrechtse college stelt daarom de gemeenteraad voor om diepe spijt te betuigen en 300.000 euro beschikbaar te stellen voor de Joodse gemeenschap in de stad.", "paragraphs": ["De gemeente Utrecht betuigt \"diepe spijt\" voor de manier waarop zij omging met de belasting en juridische vraagstukken voor Joodse inwoners die na de Tweede Wereldoorlog terugkeerden. Dat laat de gemeente weten na een onderzoek dat werd uitgevoerd op verzoek van de Utrechtse PvdA-fractie en twee Joodse gemeenschappen uit Utrecht.", "Het onderzoek richtte zich op straatbelasting. Deze lokale heffing werd huizenbezitters opgelegd als bijdrage voor het onderhoud aan land- en waterwegen. In de Tweede Wereldoorlog ontnam de Duitse bezetter Joden hun woningen en zodoende werd er geen belasting betaald.", "In Den Haag en Amsterdam werd eerder al bewijs gevonden dat de lokale overheid in de naoorlogse periode de nog verschuldigde straatbelasting in rekening bracht bij de teruggekeerde eigenaren, hun erfgenamen of nabestaanden.", "Het onderzoek geeft echter geen duidelijk antwoord op de vraag of in Utrecht Joodse huiseigenaren na de oorlog zijn geconfronteerd met naheffingen. Wel is duidelijk geworden dat de gemeente niet veel compassie met Joodse inwoners heeft getoond.", "Zo moesten Joodse inwoners zelf het initiatief tot rechtsherstel nemen om bijvoorbeeld een woning terug te krijgen. Ook deed de gemeente eerst geen moeite om procedures te versnellen of te vergemakkelijken.", "Het Utrechtse college stelt daarom de gemeenteraad voor om diepe spijt te betuigen en 300.000 euro beschikbaar te stellen voor de Joodse gemeenschap in de stad."], "authors": ["Door"], "keywords": ["dat", "die", "om", "terugkeerden", "en", "onderzoek", "omgang", "te", "joden", "utrecht", "werd", "gemeente", "voor", "betuigt", "op", "oorlog", "joodse", "spijt", "met"], "pubDate": null, "publicationId": "4d7a0f80-7953-388c-9af8-e7a437b5632e"}