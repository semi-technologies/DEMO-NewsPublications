{"id": "52ecb99b-be45-3311-a4c7-a5306c996dc1", "title": "IFAB akkoord met proef voor extra wissel in voetbal bij hoofdletsel", "url": "https://nos.nl/artikel/2360912-ifab-akkoord-met-proef-voor-extra-wissel-in-voetbal-bij-hoofdletsel.html", "summary": "De internationale spelregelcommissie IFAB staat daarom met ingang van januari experimenten met een extra wisselmogelijkheid toe.\nAls het vermoeden bestaat dat een speler een hersenschudding of andere hoofdblessure heeft opgelopen, mag een team de betreffende speler vervangen zonder dat het ten koste gaat van het gebruikelijke aantal toegestane wissels.\nDaarmee moet worden voorkomen dat spelers met hoofdletsel snel worden opgelapt om verder te spelen, terwijl in een later stadium alsnog een hersenschudding aan het licht komt.\nVolgens de huidige regels kan de scheidsrechter bij mogelijk hoofdletsel de wedstrijd maximaal drie minuten stilleggen om de geblesseerde speler door zijn arts te laten onderzoeken.\nAlleen als de arts vaststelt dat de speler fit genoeg is om verder te spelen, mag de speler blijven staan.", "paragraphs": ["Hoofdblessures en (mogelijke) hersenschuddingen zijn al jaren een bron van zorg binnen de voetbalwereld. De internationale spelregelcommissie IFAB staat daarom met ingang van januari experimenten met een extra wisselmogelijkheid toe.", "Als het vermoeden bestaat dat een speler een hersenschudding of andere hoofdblessure heeft opgelopen, mag een team de betreffende speler vervangen zonder dat het ten koste gaat van het gebruikelijke aantal toegestane wissels. Daarmee moet worden voorkomen dat spelers met hoofdletsel snel worden opgelapt om verder te spelen, terwijl in een later stadium alsnog een hersenschudding aan het licht komt.", "Volgens de huidige regels kan de scheidsrechter bij mogelijk hoofdletsel de wedstrijd maximaal drie minuten stilleggen om de geblesseerde speler door zijn arts te laten onderzoeken. Alleen als de arts vaststelt dat de speler fit genoeg is om verder te spelen, mag de speler blijven staan."], "authors": [], "keywords": ["voetbal", "speler", "proef", "zijn", "extra", "om", "ifab", "bij", "van", "een", "voor", "te", "hoofdletsel", "het", "worden", "akkoord", "dat", "met", "wissel"], "pubDate": null, "publicationId": "88173a0d-96a0-3f0e-a203-5a13f8839a59"}