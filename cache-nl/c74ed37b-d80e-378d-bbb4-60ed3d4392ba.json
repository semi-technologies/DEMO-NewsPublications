{"id": "c74ed37b-d80e-378d-bbb4-60ed3d4392ba", "title": "De nieuwe Merkel", "url": "https://www.rtlnieuws.nl/columns/column/5207829/column-jeroen-akkermans-nieuwe-merkel-duitsland-verkiezingen", "summary": "De presidentskandidaten uit het land van horen zeggen staan tot ver over de grens in de schijnwerpers.\nMaar pas op, de nieuwe voorzitter is niet automatisch de Nieuwe Merkel.\nS\u00f6der wil stiekem graag de Nieuwe Merkel worden, maar alleen als hij voor de post gevraagd wordt.\nDit is de Beierse zusterpartij van de Christlich-Demokratische Union (CDU), de partij van Merkel.\nEen geheime favoriet uit Beieren, het is over de grens bijna niet uit te leggen.", "paragraphs": ["Nee, dan Amerika. Inderdaad die Bananenrepubliek, wereldberoemd van Netflix. Vraag ik wie wel eens gehoord heeft van Bernie Sanders, Michael R. Bloomberg en Kamala Harris, dan gaan alle handen de lucht in. De presidentskandidaten uit het land van horen zeggen staan tot ver over de grens in de schijnwerpers. De Amerikaanse politiek is een 'Blockbuster'.", "In het Duitse dorp, over de grens bij Enschede, draait de B-film. Merz, Laschet of R\u00f6ttgen, \u00e9\u00e9n van de drie hoopt aanstaande zaterdag af te rekenen met de figurantenrol. Ze dingen dan naar het partijvoorzitterschap van de CDU. Maar pas op, de nieuwe voorzitter is niet automatisch de Nieuwe Merkel. Er is n\u00f3g een kandidaat, Markus S\u00f6der uit Beieren. Ik vermoed dat er wederom geen belletje rinkelt. S\u00f6der wil stiekem graag de Nieuwe Merkel worden, maar alleen als hij voor de post gevraagd wordt. Dat zit zo: S\u00f6der is de baas van de Christlich-Soziale Union (CSU). Dit is de Beierse zusterpartij van de Christlich-Demokratische Union (CDU), de partij van Merkel. De landelijke CDU werkt in Berlijn dus samen met het Beierse CSU. Weet Merz of Laschet of R\u00f6ttgen de komende maanden van Berlijn tot Brussel geen indruk te maken, dan komt Markus S\u00f6der in het spel. Een geheime favoriet uit Beieren, het is over de grens bijna niet uit te leggen."], "authors": [], "keywords": ["van", "dan", "nieuwe", "uit", "merkel", "een", "s\u00f6der", "te", "het", "grens"], "pubDate": "2021-01-11T05:00:53Z", "publicationId": "ce2257c9-a2d2-3c8b-975a-6872cbf4036a"}