{"id": "4f72e0f8-ce6a-3613-a1d8-ae4df8629c4e", "title": "Haarlemse mondkapjesfabriek schroeft productie op vanwege draagplicht", "url": "https://nu.nl/haarlem/6093383/haarlemse-mondkapjesfabriek-schroeft-productie-op-vanwege-draagplicht.html", "summary": "Pas in juni rolden de eerste mondkapjes in de Haarlemse mondkapjesfabriek van de band, vooral bestemd voor medische zorginstellingen.\nNu per 1 december de mondkapjesplicht wordt ingevoerd, verdubbelt het bedrijf de productie zodat ook de Nederlandse particulier de mondkapjes kan kopen.\nDe Haarlemse stoffeerder van auto- en treinstoelen kocht vier machines uit China, die de 3-laags medische kapjes samenstellen.\nOm de doelstelling van 1,2 miljoen mondkapjes te halen, moeten er wel vanaf nu twee diensten per dag worden gedraaid, en ook op zaterdag.\nMaar daarvoor moeten wel mensen opgeleid worden die de techniek van de machines snappen en kunnen ingrijpen bij storingen en onderhoud.", "paragraphs": ["Pas in juni rolden de eerste mondkapjes in de Haarlemse mondkapjesfabriek van de band, vooral bestemd voor medische zorginstellingen. Nu per 1 december de mondkapjesplicht wordt ingevoerd, verdubbelt het bedrijf de productie zodat ook de Nederlandse particulier de mondkapjes kan kopen.", "HMK Medical is een van de vier fabrieken die in allerijl in Nederland werden opgezet, toen bij het uitbreken van de coronacrisis een groot tekort aan mondkapjes bleek. De Haarlemse stoffeerder van auto- en treinstoelen kocht vier machines uit China, die de 3-laags medische kapjes samenstellen.", "Tot nu toe rolden er 600.000 kapjes per week van de band, maar dat wordt de komende weken verdubbeld.", "\"Theoretisch zouden we tot in de buurt van de 2 miljoen kapjes in de week kunnen gaan, maar dan zouden we 24 uur volcontinu moeten gaan draaien\", vertelt financieel directeur Paul Buskermolen van HMK Medical.", "Om de doelstelling van 1,2 miljoen mondkapjes te halen, moeten er wel vanaf nu twee diensten per dag worden gedraaid, en ook op zaterdag. Maar daarvoor moeten wel mensen opgeleid worden die de techniek van de machines snappen en kunnen ingrijpen bij storingen en onderhoud. Want ook dat staat nog in de kinderschoenen in Nederland."], "authors": ["Door"], "keywords": ["draagplicht", "mondkapjes", "schroeft", "van", "moeten", "zouden", "haarlemse", "kapjes", "op", "maar", "die", "ook", "en", "nu", "vanwege", "productie", "mondkapjesfabriek"], "pubDate": null, "publicationId": "4d7a0f80-7953-388c-9af8-e7a437b5632e"}