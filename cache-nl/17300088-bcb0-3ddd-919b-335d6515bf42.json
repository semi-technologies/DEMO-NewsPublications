{"id": "17300088-bcb0-3ddd-919b-335d6515bf42", "title": "Twitter doet Trump permanent in de ban", "url": "https://www.rtlnieuws.nl/tech/artikel/5207595/twitter-doet-trump-permanent-de-ban", "summary": "\"Na een grondige beoordeling van recente tweets van het @realDonaldTrump-account en de context eromheen, hebben we het account permanent opgeschort vanwege het risico op verdere aanzet tot geweld\", meldt Twitter.\nTrump wil 'eigen platform'Trump stelde in een reactie via het presidenti\u00eble @POTUS-account dat Twitter de vrijheid van meningsuiting inperkt.\nDe president noemt Twitter \"een radicaal links platform\" en zegt te kijken naar mogelijkheden om 'een eigen platform' op te zetten.\nTwitter plaatst al langer waarschuwingen bij berichten van de president die het als misleidend beschouwt.\nHet bedrijf waarschuwde Trump eerder al dat als hij zou doorgaan met tweets die kunnen aanzetten tot geweld, hij permanent geblokkeerd zou worden.", "paragraphs": ["\"Na een grondige beoordeling van recente tweets van het @realDonaldTrump-account en de context eromheen, hebben we het account permanent opgeschort vanwege het risico op verdere aanzet tot geweld\", meldt Twitter.", "Eerder deze week zette Twitter het account van Trump een halve dag op slot na een reeks tweets waarin Trump ten onrechte de verkiezingsuitslag in twijfel trok en waarin hij lof uitsprak voor de relschoppers die het Capitool hebben bestormd.", "Trump wil 'eigen platform'", "Trump stelde in een reactie via het presidenti\u00eble @POTUS-account dat Twitter de vrijheid van meningsuiting inperkt. De president noemt Twitter \"een radicaal links platform\" en zegt te kijken naar mogelijkheden om 'een eigen platform' op te zetten. Die berichten vanaf @POTUS werden door Twitter ook verwijderd.", "De president heeft op zijn persoonlijke Twitter-account meer dan 88 miljoen volgers. Twitter plaatst al langer waarschuwingen bij berichten van de president die het als misleidend beschouwt. Het bedrijf waarschuwde Trump eerder al dat als hij zou doorgaan met tweets die kunnen aanzetten tot geweld, hij permanent geblokkeerd zou worden."], "authors": [], "keywords": ["van", "het", "permanent", "doet", "een", "op", "trump", "ban", "president", "tweets", "hij", "twitter", "die"], "pubDate": "2021-01-08T23:41:01Z", "publicationId": "ce2257c9-a2d2-3c8b-975a-6872cbf4036a"}