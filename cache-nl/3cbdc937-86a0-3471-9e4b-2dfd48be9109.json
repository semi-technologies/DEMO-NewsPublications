{"id": "3cbdc937-86a0-3471-9e4b-2dfd48be9109", "title": "Wilco Kelderman kopman Bora in Tour", "url": "https://www.telegraaf.nl/sport/809443481/wilco-kelderman-kopman-bora-in-tour", "summary": "Het parcours van de Tour, met twee tijdritten, is volgens de teamleiding meer op het lijf van de van Sunweb overgekomen Kelderman geschreven.\nDaarom mag hij als enige kopman naar de Giro\u201d, is de op het eerste oog niet zo logische verklaring van Denk.\n\u201eWilco heeft bewezen dat hij goed kan tijdrijden en dat speelt altijd een sleutelrol\u201d, zegt Denk.\nMet het oog op het routeschema van de Tour hebben we dit besloten\u201d, sprak de 28-jarige Duitser nuchter.\nPoitschke erkende dat het een moeilijke beslissing was geweest.", "paragraphs": ["Het parcours van de Tour, met twee tijdritten, is volgens de teamleiding meer op het lijf van de van Sunweb overgekomen Kelderman geschreven.", "\u201eEmanuel is al vierde geworden in de Tour. Dat is Wilco nog nooit gelukt. Daarom mag hij als enige kopman naar de Giro\u201d, is de op het eerste oog niet zo logische verklaring van Denk. De Duitse renner, vierde in de Tour van 2019, gaat debuteren in de Giro. \u201eIn principe is een podiumplaats in een grote ronde mijn doel. Dat zal ook in de Giro niet eenvoudig zijn.\u201d", "Bekijk ook: Bauke Mollema gaat voor Giro en Tour", "Kelderman was het afgelopen jaar derde in de Giro en al eens vierde in de Ronde van Spanje (2017). In de Tour bleef hij tot dusverre ver buiten de top tien. \u201eWilco heeft bewezen dat hij goed kan tijdrijden en dat speelt altijd een sleutelrol\u201d, zegt Denk.", "In de Tour staan twee tijdritten gepland, het routeschema van de Giro is nog niet bekendgemaakt. Buchmann is geen uitgesproken tijdrijder. \u201eHet plan is nu dat ik me op de Giro concentreer. Met het oog op het routeschema van de Tour hebben we dit besloten\u201d, sprak de 28-jarige Duitser nuchter. Poitschke erkende dat het een moeilijke beslissing was geweest. \u201eMaar hij ziet zelf ook dat het dit jaar gewoon niet zinvol is in de Tour te starten.\u201d", "Rugklachten hinderden Buchmann in de afgelopen Tour waarin hij slechts als 38e eindigde. \u201eHet was geen fijne tijd en niet makkelijk voor me\u201d, vertelde hij in een virtuele persbijeenkomst met Duitse media vanuit een trainingskamp aan het Gardameer."], "authors": [], "keywords": ["van", "giro", "kopman", "bora", "en", "een", "kelderman", "niet", "op", "het", "tour", "hij", "dat", "wilco"], "pubDate": null, "publicationId": "eaaf7e23-4e36-3c2d-bfe0-80f3507a250a"}