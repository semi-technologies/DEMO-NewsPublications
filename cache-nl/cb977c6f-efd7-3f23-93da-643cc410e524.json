{"id": "cb977c6f-efd7-3f23-93da-643cc410e524", "title": "Omstreden notitie over horeca naar de Kamer gestuurd", "url": "https://www.parool.nl/nederland/omstreden-notitie-over-horeca-naar-de-kamer-gestuurd~b34d72d3/", "summary": "Beeld ANPMeerdere partijen waren verontwaardigd dat deze via de media werd gelekt en niet eerst met de Kamer werd gedeeld.\nDe notitie stond ook niet op de agenda van het ministerieel overleg dinsdag waarin gesproken is over hoe het de komende weken verder moet met de coronamaatregelen.\nHet gaat om \u2018concept van een gedachtelijn\u2019 ter voorbereiding van een overleg met het RIVM, schrijft minister Eric Wiebes (Economische Zaken).\nVerontwaardiging in KamerHet lek komt op een ongelukkig moment voor het kabinet.\n\u2018Weer de zoveelste notitie met informatie die de Kamer niet krijgt.\u2019", "paragraphs": ["Met de landelijke campagne #BlackMonday vragen horecaorganisaties aandacht voor de ondernemers die op het punt van omvallen staan door de coronacrisis. Beeld ANP", "Meerdere partijen waren verontwaardigd dat deze via de media werd gelekt en niet eerst met de Kamer werd gedeeld.", "", "De notitie stond ook niet op de agenda van het ministerieel overleg dinsdag waarin gesproken is over hoe het de komende weken verder moet met de coronamaatregelen. Het zou evenwel gaan om een onvoldragen rapport waarvan de conclusies voorbarig zijn. Het gaat om \u2018concept van een gedachtelijn\u2019 ter voorbereiding van een overleg met het RIVM, schrijft minister Eric Wiebes (Economische Zaken).", "Verontwaardiging in Kamer", "Het lek komt op een ongelukkig moment voor het kabinet. Deze week demonstreerden horecaondernemers in Den Haag voor meer financi\u00eble steun van de overheid, omdat zij door de voortdurende coronamaatregelen veel omzet mislopen.", "De notitie moest onmiddellijk boven tafel komen, vindt PVV-leider Geert Wilders. Hij wil opheldering over het document van staatssecretaris Mona Keijzer (Economische Zaken) tijdens het coronadebat woensdag. \u201cWe worden straal voor de gek gehouden door het kabinet.\u201d Coalitiepartij D66 en de linkse oppositiepartijen GroenLinks, SP en PvdA wilden ook dat de notitie naar de Kamer gaat.", "\u201cDe horeca wordt kei- en keihard geraakt,\u201d aldus GroenLinks-leider Jesse Klaver. \u201cNu blijkt uit een gelekte notitie dat het sluiten van de horeca misschien wel slechter uitpakt voor de besmettingen dan openhouden.\u201d Ook de SP is niet te spreken over de gang van zaken. \u2018Dit is geen manier van werken,\u2019 twittert SP-leider Lilian Marijnissen. \u2018Weer de zoveelste notitie met informatie die de Kamer niet krijgt.\u2019"], "authors": [], "keywords": ["gestuurd", "van", "het", "op", "naar", "met", "omstreden", "horeca", "een", "notitie", "niet", "en", "ook", "kamer", "voor"], "pubDate": "2020-12-08T20:31:18+01:00", "publicationId": "a3002aeb-6d5a-3894-adcb-0212effbc567"}