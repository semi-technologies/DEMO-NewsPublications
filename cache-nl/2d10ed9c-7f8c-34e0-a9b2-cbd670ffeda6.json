{"id": "2d10ed9c-7f8c-34e0-a9b2-cbd670ffeda6", "title": "Videobeelden schietpartij The Bank vertoond tijdens rechtzaak", "url": "https://www.parool.nl/amsterdam/videobeelden-schietpartij-the-bank-vertoond-tijdens-rechtzaak~b52dd1d6/", "summary": "Beeld Michel van BergenEen groep jongemannen kreeg in de vroege ochtend van 18 mei 2019 ruzie bij de parkeerautomaat van de garage bij het Rembrandtplein.\nVolgens de officier van justitie blijkt uit de beelden en een recente verklaring van een ooggetuige dat Darnell T. in de parkeergarage een wapen overhandigde aan de nog altijd voortvluchtige Erxinio Luntungan.\nVolgens zijn advocaat Ralph Titahena ontkent Darnell T. dat hij het wapen aan de schutter heeft gegeven.\nZijn client heeft nog altijd geen tekst en uitleg willen geven over de gebeurtenissen rondom de schietpartij.\n\u201cHij zal een summiere verklaring afleggen tijdens de inhoudelijke behandeling,\u201d aldus Titahena.", "paragraphs": ["Beeld Michel van Bergen", "Een groep jongemannen kreeg in de vroege ochtend van 18 mei 2019 ruzie bij de parkeerautomaat van de garage bij het Rembrandtplein. Onder hen bevonden zich meerdere jonge criminelen uit Amsterdam Zuidoost. Ze waren uitgegaan in de clubs aan de Amstelstraat.", "Volgens de officier van justitie blijkt uit de beelden en een recente verklaring van een ooggetuige dat Darnell T. in de parkeergarage een wapen overhandigde aan de nog altijd voortvluchtige Erxinio Luntungan. Daarop hoorde de getuige een knal. Orpheo Gefferie bleek te zijn neergeschoten. Hij werd zwaargewond naar een ziekenhuis gebracht, waar hij later overleed.", "Volgens zijn advocaat Ralph Titahena ontkent Darnell T. dat hij het wapen aan de schutter heeft gegeven. Zijn client heeft nog altijd geen tekst en uitleg willen geven over de gebeurtenissen rondom de schietpartij. \u201cHij zal een summiere verklaring afleggen tijdens de inhoudelijke behandeling,\u201d aldus Titahena.", "De rechtbank trekt eind januari twee dagen uit voor de behandeling van de zaak."], "authors": ["Wouter Laumans"], "keywords": ["rechtzaak", "zijn", "van", "nog", "wapen", "videobeelden", "uit", "een", "schietpartij", "vertoond", "bank", "aan", "verklaring", "het", "tijdens", "hij"], "pubDate": "2021-01-11T14:19:25Z", "publicationId": "a3002aeb-6d5a-3894-adcb-0212effbc567"}