{"id": "99703a62-bfe5-3d43-84d7-81b9c098f612", "title": "Dit jaar al meer illegaal vuurwerk gevonden dan in heel 2019", "url": "https://trouw.nl/nieuws/dit-jaar-al-meer-illegaal-vuurwerk-gevonden-dan-in-heel-2019~bf9169ff/", "summary": "In september spoorde de politie Noord-Nederland in samenwerking met collega\u2019s in Duitsland een partij van meer dan 50.000 kilo vuurwerk op.\nWaarschijnlijk is deze vondst, samen met het aantal kilo\u2019s dat vorige week werd gevonden, woensdag bijgeschreven in de vuurwerkbarometer.\nDe 50.000 kilo die in september werd gevonden, was vermoedelijk afkomstig uit Duitsland en bestemd voor de Nederlandse markt.\nDe politie let dit jaar extra scherp op de handel in illegaal vuurwerk, mede vanwege het landelijke vuurwerkverbod dat is afgekondigd vanwege de coronacrisis.\nOok advertenties op Marktplaats worden gevolgd, terwijl er met name in de grensstreek meer steekproefsgewijze controles dan anders worden gehouden.", "paragraphs": ["In september spoorde de politie Noord-Nederland in samenwerking met collega\u2019s in Duitsland een partij van meer dan 50.000 kilo vuurwerk op. Waarschijnlijk is deze vondst, samen met het aantal kilo\u2019s dat vorige week werd gevonden, woensdag bijgeschreven in de vuurwerkbarometer. Dat zou de plotselinge stijging van het totale aantal gevonden kilo\u2019s verklaren. Het OM was woensdagmiddag niet bereikbaar voor verdere uitleg.", "De 50.000 kilo die in september werd gevonden, was vermoedelijk afkomstig uit Duitsland en bestemd voor de Nederlandse markt. De vondst had een waarde van 750.000 euro.", "De politie let dit jaar extra scherp op de handel in illegaal vuurwerk, mede vanwege het landelijke vuurwerkverbod dat is afgekondigd vanwege de coronacrisis. Zo worden socialemediakanalen voortdurend in de gaten gehouden. Ook advertenties op Marktplaats worden gevolgd, terwijl er met name in de grensstreek meer steekproefsgewijze controles dan anders worden gehouden. De politie heeft daarvoor extra capaciteit."], "authors": ["Redactie Trouw"], "keywords": ["vuurwerk", "van", "dit", "dan", "politie", "gevonden", "het", "meer", "illegaal", "2019", "op", "met", "heel", "werd", "al", "dat", "jaar", "worden"], "pubDate": "2020-12-09T15:41:08+01:00", "publicationId": "b66cd8e4-4294-3571-bcd7-e490527f1a48"}