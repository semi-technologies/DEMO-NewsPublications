{"id": "8d51c682-f91a-3c0b-b3a2-903303d31c86", "title": "Verdachte overval op Fred van Leer wacht onderzoek in vrijheid af", "url": "https://www.telegraaf.nl/entertainment/1155505572/verdachte-overval-op-fred-van-leer-wacht-onderzoek-in-vrijheid-af", "summary": "De rechter toetste donderdagochtend in een zitting achter gesloten deuren of het nodig was om de verdachte langer vast te houden.\nEind november werd de verdachte aangehouden, twee weken geleden werd zijn hechtenis nog met veertien dagen verlengd.\nNaar de andere dader is de politie nog op zoek.\nZijn manager laat in een reactie aan De Telegraaf weten: \u201eWe zijn op de hoogte gebracht door het onderzoeksteam.\nHet onderzoek loopt nog en om dit niet verstoren laten we het hierbij.\u201dFred van Leer werd op 18 november in zijn woning in Rotterdam overvallen door twee mannen gekleed in een uniform van PostNL.", "paragraphs": ["De rechter toetste donderdagochtend in een zitting achter gesloten deuren of het nodig was om de verdachte langer vast te houden. Dat was niet zo, dus mag hij het onderzoek dat naar hem loopt verder in vrijheid afwachten. Eind november werd de verdachte aangehouden, twee weken geleden werd zijn hechtenis nog met veertien dagen verlengd. Naar de andere dader is de politie nog op zoek.", "Zijn manager laat in een reactie aan De Telegraaf weten: \u201eWe zijn op de hoogte gebracht door het onderzoeksteam. Het onderzoek loopt nog en om dit niet verstoren laten we het hierbij.\u201d", "Fred van Leer werd op 18 november in zijn woning in Rotterdam overvallen door twee mannen gekleed in een uniform van PostNL. Hierbij werd de stylist onder meer geslagen en bedreigd met een vuurwapen.", "De stylist legt in een video op Instagram zelf uit wat hem is overkomen:"], "authors": [], "keywords": ["van", "fred", "nog", "stylist", "een", "het", "onderzoek", "vrijheid", "twee", "zijn", "overval", "leer", "werd", "op", "af", "verdachte", "wacht"], "pubDate": null, "publicationId": "eaaf7e23-4e36-3c2d-bfe0-80f3507a250a"}