{"id": "7ea93791-e049-3716-ab30-c6b618b12093", "title": "Grammaticale Structuur van het Decennium: de nominaties", "url": "https://trouw.nl/cultuur-media/grammaticale-structuur-van-het-decennium-de-nominaties~b8a27805/", "summary": "Vanaf vandaag kunt u stemmen op de Grammaticale Structuur van het Decennium.\nEen X van een Y (\u2018Een schat van een kind\u2019);11.\nEen beetje X (\u2018Een beetje kerstboom past (niet) in de auto\u2019);12.\nEen soort van X (\u2018Een soort van slim/politicus\u2019);15.\nIk heb zoiets van X (\u2018Ik heb zoiets van wow\u2019);18.", "paragraphs": ["Vanaf vandaag kunt u stemmen op de Grammaticale Structuur van het Decennium. De afgelopen jaren hebt u veel nominaties ingestuurd, waarvan ik er om uiteenlopende redenen (waaronder plaatsgebrek) een aantal heb moeten schrappen. Ik heb er 20 overgehouden, dat leek me wel toepasselijk:", "1. De \u2018ongehoorzame\u2019 bijzin (\u2018Dat je ineens beseft dat je leeft\u2019);", "2. Hoofdzinsvolgorde achter \u2018terwijl\u2019 en \u2018omdat\u2019 (\u2018Omdat ik moet nog naar een vergadering\u2019);", "3. \u2018Echter\u2019 met inversie (\u2018Echter vind ik dit niks\u2019);", "4. \u2018Beter\u2019 vooraan de zin (\u2018Beter ga je meteen naar huis\u2019);", "5. Steunwoord na eerste zinsdeel (\u2018De zon die krijgt morgen geen kans\u2019);", "6. Andere woordsoorten gebruikt als zelfstandig naamwoord (\u2018Op het irritante af\u2019, \u2018Aan de schrijf zijn\u2019, \u2018Voor de leuk\u2019);", "7. Het nieuwe gebruik van de genitief (\u2018Dat is niet des Feyenoords\u2019);", "8. Tijdsaanduidingen als naamwoordelijk deel (\u2018Dat is z\u00f3 2019\u2019);", "9. Gaan als modaal hulpwerkwoord (\u2018Dat gaat zij niet goedvinden\u2019);", "10. Een X van een Y (\u2018Een schat van een kind\u2019);", "11. Een beetje X (\u2018Een beetje kerstboom past (niet) in de auto\u2019);", "12. Het X-ste ooit (\u2018De mooiste film ooit\u2019);", "13. X is het nieuwe Y (\u2018Zitten is het nieuwe roken\u2019);", "14. Een soort van X (\u2018Een soort van slim/politicus\u2019);", "15. Gaan voor X (\u2018Gaan voor duurzaam\u2019);", "16. Iets X hebben (\u2018Ik heb de band lek\u2019);", "17. Ik heb zoiets van X (\u2018Ik heb zoiets van wow\u2019);", "18. Als in X (\u2018Als in: het is vijf voor twaalf\u2019);", "19. Hoe X is dat! (\u2018Hoe leuk is dat!\u2019);", "20. Want X Y (\u2018Ik kan geen boodschappen doen want winkels dicht\u2019)", "U kunt tot aan de jaarwisseling uw stem uitbrengen door uw top drie te sturen naar: p.a.coppen@let.ru.nl.", "In de rubriek Taal worden grammaticale geschillen, etymologische enigma\u2019s en andere taaltwijfels voor u opgehelderd door Peter-Arno Coppen en Ton den Boon."], "authors": ["Peter-Arno Coppen"], "keywords": ["ik", "grammaticale", "van", "structuur", "heb", "y", "voor", "decennium", "een", "x", "nominaties", "als", "het", "dat"], "pubDate": "2020-12-28T13:17:00Z", "publicationId": "b66cd8e4-4294-3571-bcd7-e490527f1a48"}