{"id": "b6cab330-2fdf-36a5-ae41-37864bb38dc0", "title": "Waterkering Veneti\u00eb alsnog geactiveerd, komende dagen hoogwater verwacht", "url": "https://nu.nl/buitenland/6095556/waterkering-venetie-alsnog-geactiveerd-komende-dagen-hoogwater-verwacht.html", "summary": "De hoogwaterkering van Veneti\u00eb is woensdag alsnog geactiveerd.\nBronnen zeggen tegen het Italiaanse persbureau ANSA dat het systeem in de nacht van dinsdag op woensdag alsnog ingeschakeld kon worden.\nOok de komende dagen wordt in Veneti\u00eb hoogwater verwacht.\nHet waterpeil kan volgens weervoorspellingen stijgen tot 125 centimeter op woensdag, 135 centimeter op donderdag en zelfs 140 centimeter op vrijdag.\nBurgemeester wil dat waterkering sneller geactiveerd kan wordenDe hoogwaterkering van de stad is sinds 2003 in aanbouw en is in 2021 naar verwachting helemaal af.", "paragraphs": ["De hoogwaterkering van Veneti\u00eb is woensdag alsnog geactiveerd. Dat lukte een dag eerder niet, waardoor het water tot een hoogte van 138 centimeter steeg en de Italiaanse stad deels onder water kwam te staan.", "Het is nog onduidelijk waarom de miljarden kostende hoogwaterkering MOSE eerder niet functioneerde. Bronnen zeggen tegen het Italiaanse persbureau ANSA dat het systeem in de nacht van dinsdag op woensdag alsnog ingeschakeld kon worden.", "Ook de komende dagen wordt in Veneti\u00eb hoogwater verwacht. Het waterpeil kan volgens weervoorspellingen stijgen tot 125 centimeter op woensdag, 135 centimeter op donderdag en zelfs 140 centimeter op vrijdag.", "In verband met de slechte weersvoorspellingen blijft de hoogwaterkering de komende drie dagen in werking, meldt La Republicca.", "Burgemeester wil dat waterkering sneller geactiveerd kan worden", "De hoogwaterkering van de stad is sinds 2003 in aanbouw en is in 2021 naar verwachting helemaal af. Onlangs sprak de burgemeester van de stad nog vol lof over het miljarden euro's kostende project: in oktober beschermde de waterkering de stad al meerdere malen tegen overstromingen en konden ook twee vloedgolven worden tegengehouden.", "De barri\u00e8res van de waterkering zijn gebouwd om dicht te gaan bij een waterpeil van 1,10 meter. Om de kering te sluiten moet alleen wel 48 uur van tevoren actie worden ondernomen. De burgemeester wil dat dit minder lang duurt om sneller te kunnen reageren op plotseling veranderende weersomstandigheden."], "authors": ["Door", "Nu.Nl Anp"], "keywords": ["waterkering", "van", "hoogwater", "dagen", "komende", "het", "geactiveerd", "op", "alsnog", "verwacht", "woensdag", "stad", "hoogwaterkering", "te", "en", "dat", "veneti\u00eb", "centimeter"], "pubDate": null, "publicationId": "4d7a0f80-7953-388c-9af8-e7a437b5632e"}