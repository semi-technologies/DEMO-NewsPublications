{"id": "355cabb0-9b84-3d29-a98b-aab968076aaa", "title": "Fastned mag snelladers in Frankrijk plaatsen", "url": "https://volkskrant.nl/economie/fastned-mag-snelladers-in-frankrijk-plaatsen~b7170bf0/", "summary": "Het gaat bijvoorbeeld om de weg van Nancy naar Lyon, en die van (bijna) Parijs naar Lyon.\nDe nieuwe laadstations moeten komen langs de snelweg van Parijs naar Lyon, langs de weg naar Zwitserland en rond Dijon.\nEen Parijzenaar die met een volle benzinetank op pad gaat naar Lyon, is naar schatting 5.20 uur onderweg, pauze inbegrepen.\nDe beleggers hadden er meteen zin in: op de beurs werd Fastned 14 procent meer waard.\nFastned liep de afgelopen maanden flinke klappen op door de coronacrisis, waardoor minder kilometers werden gereden.", "paragraphs": ["Een Fastned snellaadstation. Beeld ANP", "Fastned mag er negen snellaadstations bouwen. De tolwegen van APRR zijn voor de Nederlandse bezoeker aan Frankrijk welbekend. Het gaat bijvoorbeeld om de weg van Nancy naar Lyon, en die van (bijna) Parijs naar Lyon. Helemaal zeker is de Franse expansie nog niet; het Franse ministerie van Transport moet nog goedkeuring geven. De nieuwe laadstations moeten komen langs de snelweg van Parijs naar Lyon, langs de weg naar Zwitserland en rond Dijon.", "Snellaadstations zijn er in Frankrijk nog niet bepaald veel. Een Parijzenaar die met een volle benzinetank op pad gaat naar Lyon, is naar schatting 5.20 uur onderweg, pauze inbegrepen. Met de elektrische auto (Volkswagen ID.3) met volle batterij moet je volgens de ANWB drie keer laden, en dan ben je 6.33 uur onderweg. Als je bij snelladers terecht zou kunnen, scheelt dat drie kwartier en dan is de elektrische rijder nauwelijks later in Lyon dan de benzinerijder.", "Voor de reiziger in kwestie is dat natuurlijk leuk. Voor Fastned zelf is vooral leuk dat na Nederland, Duitsland, Belgi\u00eb en het Verenigd Koninkrijk met in totaal 129 snellaadstations er nu een vijfde land kan worden gekoloniseerd. De beleggers hadden er meteen zin in: op de beurs werd Fastned 14 procent meer waard.", "Fastned liep de afgelopen maanden flinke klappen op door de coronacrisis, waardoor minder kilometers werden gereden."], "authors": [], "keywords": ["lyon", "van", "frankrijk", "nog", "snelladers", "op", "naar", "met", "mag", "een", "je", "plaatsen", "en", "fastned", "er"], "pubDate": "2020-11-23T21:51:02+01:00", "publicationId": "1a359314-37ee-33a8-8de7-301d3eb2ed28"}