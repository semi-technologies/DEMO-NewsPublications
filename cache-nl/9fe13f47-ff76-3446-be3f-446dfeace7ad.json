{"id": "9fe13f47-ff76-3446-be3f-446dfeace7ad", "title": "Marco Kroon krijgt 80 uur taakstraf voor geven kopstoot aan agent", "url": "https://www.telegraaf.nl/nieuws/1635020526/marco-kroon-krijgt-80-uur-taakstraf-voor-geven-kopstoot-aan-agent", "summary": "Het was het onderdeel van het vonnis dat Kroon het zwaarst op de maag lag.\n,,Ik ben geen zedendelinquent, geen potloodventer\u201d, zei de drager van de hoogste militaire onderscheiding die ons land kent, de Willems-Orde, tijdens de behandeling van het hoger beroep twee weken geleden.\nAls excuus voerde hij echter aan dat hij een urologisch probleem heeft waardoor hij vaak moet plassen.\nBekijk ook: Gekrenkte Marco Kroon gaat achter agenten aanDat deed het hof ook met Kroon\u2019s verweer dat hij onbewust een kopstoot uitdeelde aan de agent die hem handboeien omlegde.\nVolgens het hof gaf hij de kopstoot met opzet.", "paragraphs": ["Hij werd vrijgesproken van schennis van de eerbaarheid. De militaire kamer van het hof in Arnhem zegt dat hij zich wel degelijk respectloos gedroeg jegens een agente door haar zijn geslachtsdeel te tonen en ermee te zwaaien, maar dat hij daarmee geen seksuele bedoeling had.", "De rechtbank vond die schennis van de eerbaarheid eerder wel bewezen. Het was het onderdeel van het vonnis dat Kroon het zwaarst op de maag lag. ,,Ik ben geen zedendelinquent, geen potloodventer\u201d, zei de drager van de hoogste militaire onderscheiding die ons land kent, de Willems-Orde, tijdens de behandeling van het hoger beroep twee weken geleden.", "Wildplassen", "Dat hij zich schuldig maakte aan wildplassen tijdens de carnavalsnacht bestreed Kroon niet. Als excuus voerde hij echter aan dat hij een urologisch probleem heeft waardoor hij vaak moet plassen. Het aantal openbare toiletten in Den Bosch was te klein en toiletten in caf\u00e9\u2019s waren door een afsluiting van de straat onbereikbaar. Dat verweer werd door het hof verworpen.", "Bekijk ook: Gekrenkte Marco Kroon gaat achter agenten aan", "Dat deed het hof ook met Kroon\u2019s verweer dat hij onbewust een kopstoot uitdeelde aan de agent die hem handboeien omlegde. Door de pijn die dat veroorzaakte zou Kroon in een ,,dissociatieve toestand\u201d zijn geraakt en waande hij zich terug in Afghanistan waar hij traumatische ervaringen opdeed. Volgens het hof gaf hij de kopstoot met opzet.", "Het hof benadrukte dat Kroon als officier van de Koninklijke Landmacht en als publiek figuur een voorbeeldfunctie heeft en rekende hem zwaar aan dat hij zich agressief en respectloos heeft gedragen jegens politiemensen die op dat moment hun werk deden.", "Kroon: gemengde gevoelens", "Marco Koon zegt volgens zijn advocaat ,,ambivalente gevoelens\u201d te hebben over de uitspraak. Hij is blij met de vrijspraak voor schennis van de eerbaarheid, maar noemt het ,,onbegrijpelijk\u201d dat hij wel is veroordeeld voor belediging van de agente door zijn geslachtsdeel te tonen.", "Knoops: ,,Als er geen sprake is van een seksuele misdraging, hoe kan er dan wel sprake zijn van een opzettelijke belediging?\u201d", "Knoops zegt dat hij en Kroon het arrest bestuderen om te zien of er aanknopingspunten zijn voor cassatie bij de Hoge Raad."], "authors": ["Saskia Belleman"], "keywords": ["van", "dat", "kroon", "een", "en", "hof", "kopstoot", "krijgt", "zijn", "te", "marco", "uur", "taakstraf", "agent", "voor", "geven", "hij", "het", "aan"], "pubDate": null, "publicationId": "eaaf7e23-4e36-3c2d-bfe0-80f3507a250a"}