{"id": "5749cade-8b00-38ec-afbc-750918602f6b", "title": "Grienden imiteren geluid van orka's zodat ze niet opgegeten worden", "url": "https://nu.nl/wetenschap/6094722/grienden-imiteren-geluid-van-orkas-zodat-ze-niet-opgegeten-worden.html", "summary": "Grienden die bij Australi\u00eb zwemmen doen het geluid van orka's, hun natuurlijke vijanden en concurrenten voor voedsel, na, om de zeeroofdieren vermoedelijk om de tuin te leiden.\nHet viel de onderzoekers op dat de zang van grienden af en toe sterk leek op de geluiden die orka's onder water maakten.\nOrka's jagen op grienden en ook op voedsel die grienden zelf weer nuttigen.\nOok proberen ze hierdoor mogelijk bij etensresten te komen die orka's achter hebben gelaten.\nGrienden doen ook aan onderwaterduettenUit het onderzoek blijkt ook dat grienden duetten zingen.", "paragraphs": ["Grienden die bij Australi\u00eb zwemmen doen het geluid van orka's, hun natuurlijke vijanden en concurrenten voor voedsel, na, om de zeeroofdieren vermoedelijk om de tuin te leiden. Dat concluderen wetenschappers van de Australische New Curtin University.", "De onderzoekers gebruikten in het onderzoek, gepubliceerd in vakblad Scientific Reports, geluidsopnames en observaties die zij van 2013 tot 2017 verzamelden.", "Het viel de onderzoekers op dat de zang van grienden af en toe sterk leek op de geluiden die orka's onder water maakten. Orka's jagen op grienden en ook op voedsel die grienden zelf weer nuttigen.", "Vermoedelijk 'vermommen' grienden zich als orka's, door als hen te zingen. Op deze manier kunnen ze aan een jachtpartij ontkomen. Ook proberen ze hierdoor mogelijk bij etensresten te komen die orka's achter hebben gelaten.", "Grienden doen ook aan onderwaterduetten", "Uit het onderzoek blijkt ook dat grienden duetten zingen. Dat dieren samen geluiden maken, is vaker gezien bij vogels en zoogdieren, maar minder vaak bij zeezoogdieren.", "Met een 'duet' bedoelen biologen dat de dieren samen zingen in een patroon en niet uit willekeurig gedrag. De dieren stemmen zo samen hun gedrag af en onderhouden er sociale banden mee."], "authors": ["Door"], "keywords": ["van", "bij", "opgegeten", "grienden", "op", "zingen", "die", "geluid", "orkas", "ze", "niet", "en", "dat", "ook", "zodat", "imiteren", "worden"], "pubDate": null, "publicationId": "4d7a0f80-7953-388c-9af8-e7a437b5632e"}