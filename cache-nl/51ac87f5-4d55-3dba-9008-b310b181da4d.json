{"id": "51ac87f5-4d55-3dba-9008-b310b181da4d", "title": "Directeur Amsterdam Marathon onderscheiden met Frans Banninck Cocqpenning", "url": "https://nu.nl/amsterdam/6095853/directeur-amsterdam-marathon-onderscheiden-met-frans-banninck-cocqpenning.html", "summary": "Cees Pronk, afzwaaiend directeur van de Amsterdam Marathon, is door de gemeente Amsterdam onderscheiden met de Frans Banninck Cocqpenning.\n\"Hij verbond tal van topatleten en internationale bedrijven aan de Amsterdam Marathon, en zorgde voor uitstekende relaties met de gemeente en andere betrokken organisaties.\"\nDe kroon op zijn werk is de toekenning van het World Athletics Platinum Label Road Races aan de Amsterdam Marathon.\nDit is het hoogste label op het gebied van wegwedstrijden, \"waardoor Amsterdam zich bij het selecte gezelschap van internationale marathons mag voegen\".\nPronk is dit jaar vertrokken als directeur Evenementen en Sponsoring bij Le Champion, de organisatie achter de Amsterdam Marathon.", "paragraphs": ["Cees Pronk, afzwaaiend directeur van de Amsterdam Marathon, is door de gemeente Amsterdam onderscheiden met de Frans Banninck Cocqpenning. Hij kreeg de penning uit handen van locoburgemeester Simone Kukenheim vanwege zijn grote inzet en betrokkenheid bij de Amsterdamse marathon.", "De gemeente roemt Pronk omdat hij zich vanaf 2001 \"met veel enthousiasme en toewijding\" heeft ingezet voor de professionalisering van de organisatie van de Amsterdam Marathon. \"Hij verbond tal van topatleten en internationale bedrijven aan de Amsterdam Marathon, en zorgde voor uitstekende relaties met de gemeente en andere betrokken organisaties.\"", "De kroon op zijn werk is de toekenning van het World Athletics Platinum Label Road Races aan de Amsterdam Marathon. Dit is het hoogste label op het gebied van wegwedstrijden, \"waardoor Amsterdam zich bij het selecte gezelschap van internationale marathons mag voegen\".", "Pronk is dit jaar vertrokken als directeur Evenementen en Sponsoring bij Le Champion, de organisatie achter de Amsterdam Marathon. Hij gaat met pensioen."], "authors": ["Door"], "keywords": ["van", "cocqpenning", "amsterdam", "bij", "banninck", "het", "hij", "met", "gemeente", "zijn", "directeur", "marathon", "en", "onderscheiden", "frans"], "pubDate": null, "publicationId": "4d7a0f80-7953-388c-9af8-e7a437b5632e"}