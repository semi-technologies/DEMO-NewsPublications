{"id": "dbf283ca-c7c9-3645-94c4-738ae60e4567", "title": "Wiebes wil kolencentrales op een veel lager pitje zetten", "url": "https://www.rtlnieuws.nl/economie/artikel/5202207/wiebes-wil-kolencentrales-op-een-derde-capaciteit-laten-draaien", "summary": "Om te voorkomen dat de CO2-uitstoot in het huidige jaar en volgend jaar boven het niveau uitkomt dat mag, wil Wiebes extra maatregelen nemen.\nDe belangrijkste maatregel: kolencentrales mogen maar op een beperkt vermogen draaien de komende jaren.\nAls het wetsvoorstel dat Wiebes hiervoor heeft ingediend wordt aangenomen, mogen de drie kolencentrales in ons land op slechts 35 procent van hun maximale productie draaien.\nEen derde van de capaciteitHet liefst had Wiebes de centrales nog maar op 25 procent van hun kunnen laten draaien, maar dat is door verschillende redenen niet mogelijk.\nIn deze centrale worden onder meer dierlijke resten verbrand, legt een woordvoerder van het bedrijf uit.", "paragraphs": ["Om te voorkomen dat de CO2-uitstoot in het huidige jaar en volgend jaar boven het niveau uitkomt dat mag, wil Wiebes extra maatregelen nemen. De belangrijkste maatregel: kolencentrales mogen maar op een beperkt vermogen draaien de komende jaren.", "Als het wetsvoorstel dat Wiebes hiervoor heeft ingediend wordt aangenomen, mogen de drie kolencentrales in ons land op slechts 35 procent van hun maximale productie draaien. De maatregel geldt tot en met 2024.", "Een derde van de capaciteit", "Het liefst had Wiebes de centrales nog maar op 25 procent van hun kunnen laten draaien, maar dat is door verschillende redenen niet mogelijk. In een van de centrales is het bijvoorbeeld niet mogelijk om bepaalde restproducten te verbranden als de capaciteit onder de 35 procent komt.", "Het gaat om de centrale van het bedrijf Uniper op de Maasvlakte. In deze centrale worden onder meer dierlijke resten verbrand, legt een woordvoerder van het bedrijf uit. Dat kan alleen op hoge temperaturen, waardoor de centrale het hele jaar door moet draaien."], "authors": [], "keywords": ["kolencentrales", "van", "zetten", "lager", "op", "wil", "pitje", "het", "maar", "een", "dat", "om", "jaar", "veel", "draaien", "wiebes", "procent"], "pubDate": "2020-12-09T17:03:54+01:00", "publicationId": "ce2257c9-a2d2-3c8b-975a-6872cbf4036a"}