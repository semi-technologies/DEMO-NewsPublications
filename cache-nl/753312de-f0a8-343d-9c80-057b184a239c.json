{"id": "753312de-f0a8-343d-9c80-057b184a239c", "title": "'Man die op terras Munster inreed, had psychische problemen'", "url": "https://nos.nl/artikel/2226245-man-die-op-terras-munster-inreed-had-psychische-problemen.html", "summary": "In de historische binnenstad van het Duitse Munster is de bestuurder van een bestelbusje op een groep mensen op een caf\u00e9terras ingereden.\nEerder werd melding gemaakt van drie dodelijke slachtoffers, maar dat is vanavond gecorrigeerd door minister Reul van de deelstaat Noordrijn-Westfalen.\nHet is niet duidelijk of er sprake is van een aanslag.\nVolgens minister Reul is de dader een Duitser zonder migratieachtergrond, die geen banden heeft met jihadisten.\nDuitse media melden dat het gaat om de in 1969 geboren Jens R., die kampte met psychische problemen.", "paragraphs": ["In de historische binnenstad van het Duitse Munster is de bestuurder van een bestelbusje op een groep mensen op een caf\u00e9terras ingereden. Daarbij zijn twee doden gevallen. Twintig mensen raakten gewond, van wie zes zwaargewond. Een onbekend aantal verkeert in levensgevaar. Onder de gewonden is ook een Nederlandse vrouw; zij is met lichte verwondingen naar het ziekenhuis gebracht.", "Eerder werd melding gemaakt van drie dodelijke slachtoffers, maar dat is vanavond gecorrigeerd door minister Reul van de deelstaat Noordrijn-Westfalen.", "Het is niet duidelijk of er sprake is van een aanslag. De dader heeft zichzelf in zijn voertuig doodgeschoten.", "Volgens minister Reul is de dader een Duitser zonder migratieachtergrond, die geen banden heeft met jihadisten. Duitse media melden dat het gaat om de in 1969 geboren Jens R., die kampte met psychische problemen. De ZDF meldt dat hij onlangs een zelfmoordpoging heeft ondernomen."], "authors": [], "keywords": ["zijn", "psychische", "van", "problemen", "een", "heeft", "man", "het", "minister", "munster", "op", "die", "dat", "met", "reul", "inreed", "terras"], "pubDate": null, "publicationId": "88173a0d-96a0-3f0e-a203-5a13f8839a59"}