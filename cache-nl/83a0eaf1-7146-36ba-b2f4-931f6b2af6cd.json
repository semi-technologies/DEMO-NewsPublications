{"id": "83a0eaf1-7146-36ba-b2f4-931f6b2af6cd", "title": "Spaans zorgpersoneel loopt uren door sneeuw om collega's af te wisselen", "url": "https://www.rtlnieuws.nl/nieuws/buitenland/artikel/5207842/spanje-madrid-zorgpersoneel-sneeuw-ziekenhuis-corona-druk", "summary": "Omdat personeel niet bij het ziekenhuis kon komen toen wegen afgesloten werden, moesten collega's dubbele of soms zelfs driedubbele diensten draaien.\n40 centimeter sneeuwTegelijkertijd zaten er medewerkers thuis die eigenlijk aan het werk hadden moeten zijn.\nZij besloten het er niet bij te laten zitten en liepen naar het ziekenhuis.\nVerpleegkundige Ra\u00fal Alcojor vertelt aan Spaanse media dat hij 14 kilometer liep om bij het ziekenhuis waar hij werkt aan te komen.\nAndere verpleegkundigen liepen 20 of zelfs 22 kilometer om aan de slag te kunnen gaan.", "paragraphs": ["In Madrid kampen de ziekenhuizen met grote aantallen pati\u00ebnten vanwege de uitbraak van het coronavirus. Omdat personeel niet bij het ziekenhuis kon komen toen wegen afgesloten werden, moesten collega's dubbele of soms zelfs driedubbele diensten draaien.", "In \u00e9\u00e9n ziekenhuis werd een sportzaal omgetoverd tot slaapzaal om ingesneeuwde collega's te laten overnachten. Dat schrijft The Guardian.", "40 centimeter sneeuw", "Tegelijkertijd zaten er medewerkers thuis die eigenlijk aan het werk hadden moeten zijn. Zij besloten het er niet bij te laten zitten en liepen naar het ziekenhuis. Dat was de enige optie, toen wegen afgesloten werden. Verpleegkundige Ra\u00fal Alcojor vertelt aan Spaanse media dat hij 14 kilometer liep om bij het ziekenhuis waar hij werkt aan te komen.", "Die tocht duurde twee\u00ebneenhalf uur en leidde langs vele omgevallen bomen. De sneeuw was op sommige plekken wel 40 centimeter diep. \"Maar ik zei tegen mezelf: 'Ga nou maar gewoon. Als je het haalt dan ben je er tenminste'\", vertelt hij.", "Andere verpleegkundigen liepen 20 of zelfs 22 kilometer om aan de slag te kunnen gaan. Zij deelden beelden van die tocht op sociale media:"], "authors": [], "keywords": ["zij", "er", "spaans", "ziekenhuis", "collegas", "om", "bij", "wisselen", "zorgpersoneel", "te", "sneeuw", "uren", "het", "aan", "door", "zelfs", "dat", "loopt"], "pubDate": "2021-01-11T01:41:29Z", "publicationId": "ce2257c9-a2d2-3c8b-975a-6872cbf4036a"}