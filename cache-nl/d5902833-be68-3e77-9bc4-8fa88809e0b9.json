{"id": "d5902833-be68-3e77-9bc4-8fa88809e0b9", "title": "Schrijver Martin Ros op 83-jarige leeftijd overleden", "url": "https://nu.nl/cultuur-overig/6095460/schrijver-martin-ros-op-83-jarige-leeftijd-overleden.html", "summary": "Schrijver en voormalig hoofdredacteur van uitgeverij De Arbeiderspers Martin Ros is maandagochtend op 83-jarige leeftijd overleden aan COVID-19, laat zijn familie dinsdag weten.\nRos werkte vanaf 1964 bij uitgeverij De Arbeiderspers in Amsterdam en was hier verantwoordelijk voor de publicatie van honderden boeken.\nHierna stortte hij zich meer op het schrijven en recenseren.\nZelf schreef hij meerdere boeken over wielrennen, waaronder De wonderlijke Tour (2000) en Triomf (2001).\nOok recenseerde Ros vanaf 1985 meer dan twintig jaar boeken voor het radioprogramma TROS Nieuwsshow.", "paragraphs": ["Schrijver en voormalig hoofdredacteur van uitgeverij De Arbeiderspers Martin Ros is maandagochtend op 83-jarige leeftijd overleden aan COVID-19, laat zijn familie dinsdag weten.", "Ros werkte vanaf 1964 bij uitgeverij De Arbeiderspers in Amsterdam en was hier verantwoordelijk voor de publicatie van honderden boeken. Hij 'ontdekte' auteurs Maarten 't Hart en Boudewijn B\u00fcch. Ros moest in 1997 stoppen bij De Arbeiderspers na een herseninfarct.", "Hierna stortte hij zich meer op het schrijven en recenseren. Zelf schreef hij meerdere boeken over wielrennen, waaronder De wonderlijke Tour (2000) en Triomf (2001).", "Ook recenseerde Ros vanaf 1985 meer dan twintig jaar boeken voor het radioprogramma TROS Nieuwsshow. Op zaterdagochtend luisterden wekelijks 800.000 mensen naar zijn boekenrubriek. Op 22 december 2007 was zijn laatste uitzending.", "Ros woonde de afgelopen jaren in een verpleeghuis in Amersfoort."], "authors": ["Door", "Anp Nu.Nl"], "keywords": ["van", "arbeiderspers", "op", "hij", "voor", "zijn", "overleden", "martin", "ros", "en", "boeken", "schrijver", "83jarige", "vanaf", "leeftijd"], "pubDate": null, "publicationId": "4d7a0f80-7953-388c-9af8-e7a437b5632e"}