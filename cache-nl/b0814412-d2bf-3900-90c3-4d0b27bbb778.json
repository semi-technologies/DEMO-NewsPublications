{"id": "b0814412-d2bf-3900-90c3-4d0b27bbb778", "title": "NUjij laat met expertlabels de kennis en expertise van gebruikers zien", "url": "https://nu.nl/nulab/6093189/nujij-laat-met-expertlabels-de-kennis-en-expertise-van-gebruikers-zien.html", "summary": "Zo'n label vertelt je wat de expertise, het beroep of de studie van een gebruiker is die een reactie achterlaat.\nDit moet de betrouwbaarheid van de reacties verhogen en helpt NU.nl met het maken van nieuwe en nog betere verhalen.\nUit gebruikersonderzoeken met NUjij'ers blijkt dat het toevoegen van expertlabels zorgt voor waarderevollere reacties en het de betrouwbaarheid van reacties vergroot.\nHandmatig geverifieerdDe komende tijd proberen we de beroepen en expertises van een groot aantal van onze NUjij-gebruikers te verifi\u00ebren.\nWe staan open voor alle experts: van wetenschappers tot leraren en van bouwvakkers tot makelaars.", "paragraphs": ["Vanaf deze week vind je op reactieplatform NUjij achter sommige reacties een expertlabel. Zo'n label vertelt je wat de expertise, het beroep of de studie van een gebruiker is die een reactie achterlaat. Dit moet de betrouwbaarheid van de reacties verhogen en helpt NU.nl met het maken van nieuwe en nog betere verhalen.", "Uit gebruikersonderzoeken met NUjij'ers blijkt dat het toevoegen van expertlabels zorgt voor waarderevollere reacties en het de betrouwbaarheid van reacties vergroot.", "De labels helpen respondenten om een reactie beter in context te plaatsen. \"Het feit dat hij uit eigen ervaring spreekt en dichtbij het onderwerp staat, geeft mij het gevoel dat ik deze reactie kan vertrouwen\", aldus een van de deelnemers.", "Handmatig geverifieerd", "De komende tijd proberen we de beroepen en expertises van een groot aantal van onze NUjij-gebruikers te verifi\u00ebren. Dat gebeurt handmatig door onze NUjij-redactie. Zij verifi\u00ebren de expertise aan de hand van een contract, diploma, betrouwbaar LinkedIn-profiel of bedrijfspagina.", "We hopen ook dat de experts onze nieuwsvoorziening beter maken. NU.nl heeft een grote redactie, maar ook zij hebben natuurlijk niet overal verstand van. Denk je dat jij wat bij kan dragen aan NU.nl als NUjij'er? Meld je via onderstaande link alvast aan en dan neemt de redactie binnenkort contact met je op.", "Met de experts hopen we ook nieuwe en betere verhalen te maken. Onze journalisten weten niet alles en kunnen de kennis, ervaringen en idee\u00ebn van experts goed gebruiken.", "Meld je aan", "Denk je dat jij wat bij kan dragen aan NU.nl? Meld je via onderstaande link alvast aan en dan neemt de redactie binnenkort contact met je op. We staan open voor alle experts: van wetenschappers tot leraren en van bouwvakkers tot makelaars."], "authors": ["Door"], "keywords": ["je", "zien", "van", "kennis", "reacties", "een", "aan", "laat", "expertlabels", "het", "nunl", "en", "dat", "met", "gebruikers", "nujij", "expertise", "onze"], "pubDate": null, "publicationId": "4d7a0f80-7953-388c-9af8-e7a437b5632e"}