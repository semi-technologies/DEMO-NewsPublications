{"id": "a6f9f10c-5d29-3887-8a79-80834f346549", "title": "Hoe is de koning als grootgrondbezitter?", "url": "https://www.volkskrant.nl/kijkverder/v/2020/de-grond-van-de-koning~v410104/", "summary": "Nou ja, er zat natuurlijk nog wel het een en ander aan papierwerk aan vast.\nZo kreeg hij van de makelaar te horen dat hij een plan moest schrijven, want de koning wilde weten of een nieuwe bewoner geen gekke dingen van plan was.\nAndere ge\u00efnteresseerden zouden vast met uitgebreide plannen komen, met serieuze architecten en zo, schatte hij in.\nDus hield Van Dobbenburgh het puntig en schreef het met zijn vrouw in een weekend bij elkaar.\nEn zo werd Van Dobbenburg voor 6 ton eigenaar van het rijksmonument Ter Horst uit 1870, al blijft de grond in eigendom van de koning.", "paragraphs": ["De 44-jarige Tijmen van Dobbenburgh was vorig jaar op zoek naar een nieuw huis, een beetje in de buurt van Leiden met lekker veel groen, keek op Funda en is nu eigenaar van een jachtslot op het koninklijk landgoed De Horsten. Zo simpel was het.", "Nou ja, er zat natuurlijk nog wel het een en ander aan papierwerk aan vast. Zo kreeg hij van de makelaar te horen dat hij een plan moest schrijven, want de koning wilde weten of een nieuwe bewoner geen gekke dingen van plan was. Van Dobbenburgh ging direct aan de slag. Andere ge\u00efnteresseerden zouden vast met uitgebreide plannen komen, met serieuze architecten en zo, schatte hij in.", "Dus hield Van Dobbenburgh het puntig en schreef het met zijn vrouw in een weekend bij elkaar. Dat was niet zo ingewikkeld. Wonen en werken, met zijn vrouw en hun zoontje. Hij zou het huis grondig verbouwen en de tuin flink onder handen nemen. De \u00adkoning vond het klaarblijkelijk een prima plan. En zo werd Van Dobbenburg voor 6 ton eigenaar van het rijksmonument Ter Horst uit 1870, al blijft de grond in eigendom van de koning. Daar moet hij jaarlijks 30 duizend euro voor betalen, blijkt uit de koopakte."], "authors": ["November"], "keywords": ["van", "zo", "en", "een", "met", "grootgrondbezitter", "hoe", "op", "hij", "het", "plan", "koning", "als"], "pubDate": null, "publicationId": "1a359314-37ee-33a8-8de7-301d3eb2ed28"}