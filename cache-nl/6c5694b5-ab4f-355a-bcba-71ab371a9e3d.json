{"id": "6c5694b5-ab4f-355a-bcba-71ab371a9e3d", "title": "Edwin van der Sar acht kans op arbitragezaak Nouri groot", "url": "https://www.telegraaf.nl/sport/35487896/edwin-van-der-sar-acht-kans-op-arbitragezaak-nouri-groot", "summary": "\u201eWe hebben met familie en juristen gesproken, maar we zijn er helaas niet uitgekomen\u201d, vertelde algemeen directeur Edwin van der Sar zondag vlak voor de topper tegen PSV aan de NOS.\nNouri zakte ruim 3,5 jaar geleden tijdens een oefenwedstrijd tegen Werder Bremen in elkaar en liep zwaar hersenletsel op.\nDe behandeling op het veld in Oostenrijk zou niet adequaat zijn geweest.\nWe willen dat netjes en respectvol doen\u201d, zei Van der Sar vorig seizoen nog.\n\u201eDe kans op een arbitragezaak is aanwezig, helaas\u201d, stelde Van der Sar.", "paragraphs": ["\u201eWe hebben met familie en juristen gesproken, maar we zijn er helaas niet uitgekomen\u201d, vertelde algemeen directeur Edwin van der Sar zondag vlak voor de topper tegen PSV aan de NOS.", "Nouri zakte ruim 3,5 jaar geleden tijdens een oefenwedstrijd tegen Werder Bremen in elkaar en liep zwaar hersenletsel op. De behandeling op het veld in Oostenrijk zou niet adequaat zijn geweest. Ajax erkende een jaar later alle aansprakelijkheid. \u201eWe willen tot een oplossing komen. We willen dat netjes en respectvol doen\u201d, zei Van der Sar vorig seizoen nog.", "Het contract van Nouri liep afgelopen zomer af. Ajax heeft die verbintenis gerespecteerd, maar er is nog steeds geen overeenkomst voor een schadevergoeding voor de middenvelder die volgens sommigen minstens zo talentvol was als zijn oude ploeggenoten Frenkie de Jong en Donny van de Beek, die nu voor veel geld bij FC Barcelona en Manchester United spelen. \u201eDe kans op een arbitragezaak is aanwezig, helaas\u201d, stelde Van der Sar."], "authors": [], "keywords": ["zijn", "van", "voor", "en", "acht", "der", "een", "groot", "arbitragezaak", "sar", "kans", "op", "nouri", "edwin", "die", "willen"], "pubDate": null, "publicationId": "eaaf7e23-4e36-3c2d-bfe0-80f3507a250a"}