{"id": "0e52bfff-fc2e-3c5e-b86c-708ad60fa52b", "title": "Al-Attiyah knokt zich terug met 40ste etappezege", "url": "https://www.rtlnieuws.nl/sport/gp/artikel/5207940/al-attiyah-knokt-zich-terug-met-40ste-etappezege", "summary": "Na bijna drie uur scheuren door de woestijn was de Al-Attiyah aan de finish 52 seconden sneller dan de MINI van Carlos Sainz.\nHet leverde hem zijn vierde etappezege van deze rally op en zijn 40ste dagsucces in Le Dakar in totaal.\nPeterhansel houdt de leidingKlassementsleider Stephane Peterhansel kwam als derde aan de finish op drie minuten achterstand van Al-Attiyah.\nOp jacht naar zijn veertiende Dakar-zege is zijn voorsprong op Al-Attiyah weer onder de vijf minuten gezakt.\nTitelverdediger Carlos Sainz volgt op ruim een half uur achterstand op de derde plek.", "paragraphs": ["Na een mindere zevende etappe van Al-Attiyah was het gat tussen de nummers 1 en 2 in het klassement zondag opgelopen tot ruim acht minuten, maar in de 375 kilometer lange klassementsproef naar Neom deed de Toyota-rijder maandag weer van zich spreken. De drievoudig Dakar-winnaar was de hele etappe met de beide JCW MINI\u2019s verwikkeld in de strijd om de etappezege, maar was uiteindelijk wel de snelste.", "Na bijna drie uur scheuren door de woestijn was de Al-Attiyah aan de finish 52 seconden sneller dan de MINI van Carlos Sainz. Het leverde hem zijn vierde etappezege van deze rally op en zijn 40ste dagsucces in Le Dakar in totaal.", "Peterhansel houdt de leiding", "Klassementsleider Stephane Peterhansel kwam als derde aan de finish op drie minuten achterstand van Al-Attiyah. Op jacht naar zijn veertiende Dakar-zege is zijn voorsprong op Al-Attiyah weer onder de vijf minuten gezakt. Titelverdediger Carlos Sainz volgt op ruim een half uur achterstand op de derde plek."], "authors": [], "keywords": ["zijn", "van", "minuten", "sainz", "knokt", "uur", "met", "weer", "op", "ruim", "het", "etappezege", "zich", "40ste", "alattiyah", "terug"], "pubDate": "2021-01-11T13:50:01Z", "publicationId": "ce2257c9-a2d2-3c8b-975a-6872cbf4036a"}