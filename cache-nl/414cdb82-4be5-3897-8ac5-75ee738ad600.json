{"id": "414cdb82-4be5-3897-8ac5-75ee738ad600", "title": "ECB houdt rente gelijk en breidt opkoopprogramma uit", "url": "https://nu.nl/economie/6095859/ecb-houdt-rente-gelijk-en-breidt-opkoopprogramma-uit.html", "summary": "De Europese Centrale Bank (ECB) houdt de rente zoals verwacht gelijk, maakt de centrale bank donderdag bekend.\nWel breidt de ECB zijn opkoopprogramma uit om de economie van de eurozone, die door de tweede coronagolf getroffen wordt, te stimuleren.\nDe toezichthouder trekt voor het opkoopprogramma 500 miljard euro extra uit.\nDaardoor komt de totale omvang van het opkoopprogramma op 1.850 miljard euro uit.\nOok wordt het programma met nog eens negen maanden verlengd tot maart 2022.", "paragraphs": ["De Europese Centrale Bank (ECB) houdt de rente zoals verwacht gelijk, maakt de centrale bank donderdag bekend. Wel breidt de ECB zijn opkoopprogramma uit om de economie van de eurozone, die door de tweede coronagolf getroffen wordt, te stimuleren.", "De toezichthouder trekt voor het opkoopprogramma 500 miljard euro extra uit. Daardoor komt de totale omvang van het opkoopprogramma op 1.850 miljard euro uit. Ook wordt het programma met nog eens negen maanden verlengd tot maart 2022.", "De ECB zegt nieuwe aankopen te blijven doen totdat de coronacrisis voorbij is. Het al bestede geld wordt tot zeker eind 2023 opnieuw in de economie gestoken als obligaties worden afbetaald.", "Verder verlengt de ECB een programma waarbij banken tegen zeer gunstige tarieven geld kunnen lenen bij de centrale bank. Banken kunnen bovendien meer geld tegen die voorwaarden lenen.", "De maatregelen komen niet als een verrassing. Eerder dit najaar hintte voorzitter Christine Lagarde al op de mogelijkheid dat de ECB deze maand met extra ingrepen zou komen om de economie op peil te houden.", "Op het gebied van rentes verandert er niets. De ECB verwacht dat de rente op hetzelfde lage niveau blijft totdat duidelijk is dat de verwachte inflatie iets onder de 2 procent blijft."], "authors": ["Door", "Nu.Nl Anp"], "keywords": ["breidt", "van", "economie", "ecb", "het", "op", "rente", "gelijk", "houdt", "wordt", "en", "uit", "te", "geld", "opkoopprogramma"], "pubDate": null, "publicationId": "4d7a0f80-7953-388c-9af8-e7a437b5632e"}