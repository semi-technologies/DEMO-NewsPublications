{"id": "6cb1b778-9419-38ac-999f-932f613a19d7", "title": "Data van miljoenen gebruikers kinderspel Animal Jam gestolen", "url": "https://nu.nl/games/6090041/data-van-miljoenen-gebruikers-kinderspel-animal-jam-gestolen.html", "summary": "Data van 46 miljoen gebruikers van het kinderspel Animal Jam zijn gestolen.\nVolgens WildWorks konden hackers binnenkomen op de servers van Animal Jam via een leverancier.\nDaarnaast konden de hackers van ruim tienduizend accounts ook de namen en adressen van ouders van jonge spelers inzien.\nDe ontwikkelaar van het spel heeft alle gebruikers gevraagd om hun wachtwoord te resetten.\nHoewel de gestolen wachtwoorden zijn versleuteld, is het volgens WildWorks niet onmogelijk voor hackers om de versleuteling te kraken.", "paragraphs": ["Data van 46 miljoen gebruikers van het kinderspel Animal Jam zijn gestolen. Dat meldt ontwikkelaar WildWorks donderdag op zijn website. Het spel wordt voornamelijk gespeeld door kinderen en is ook in Nederland populair.", "Volgens WildWorks konden hackers binnenkomen op de servers van Animal Jam via een leverancier. Ze hadden toegang tot de database met daarin e-mailadressen, gebruikersnamen en versleutelde wachtwoorden.", "Bij meer dan veertien miljoen gebruikers is ook het geboortejaar gelekt. Daarnaast konden de hackers van ruim tienduizend accounts ook de namen en adressen van ouders van jonge spelers inzien. Er zijn geen betaalgegevens of echte namen van kinderen gelekt volgens WildWorks.", "De ontwikkelaar van het spel heeft alle gebruikers gevraagd om hun wachtwoord te resetten. Hoewel de gestolen wachtwoorden zijn versleuteld, is het volgens WildWorks niet onmogelijk voor hackers om de versleuteling te kraken. Zeker als gebruikers een kort wachtwoord hebben."], "authors": ["Door"], "keywords": ["wildworks", "van", "animal", "hackers", "kinderspel", "het", "data", "jam", "zijn", "volgens", "gestolen", "ook", "gebruikers", "en", "miljoenen", "wachtwoord"], "pubDate": null, "publicationId": "4d7a0f80-7953-388c-9af8-e7a437b5632e"}