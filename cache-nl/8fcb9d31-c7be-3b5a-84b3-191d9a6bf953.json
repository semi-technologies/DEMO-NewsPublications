{"id": "8fcb9d31-c7be-3b5a-84b3-191d9a6bf953", "title": "'De sirene klonk heel even, maar zo hard dat mijn hart stilstond'", "url": "https://www.rtlnieuws.nl/lifestyle/artikel/5201955/sirene-klonk-even-zo-hard-dat-hart-stilstond-politieauto-zwaailichten", "summary": "Maar ik wilde maar \u00e9\u00e9n ding: zo snel weer terug naar mijn lieve kotertjes.\n\"Maar je nam niet op.\nOlle die zo stoer buiten in het donker had gelopen, Puk die mij had gebeld, papa die het gillende meisje had geholpen.\nMaar het boeide me niet.\nIk was maar al te blij dat dit hele verhaal, vooral voor het gillende pubermeisje, met een sisser was afgelopen.", "paragraphs": ["Rennen met paniek in je lijf werkt niet, ontdekte ik na drie stappen. Mijn benen leken te zwabberen, van rubber. Nog een politieauto kwam aangereden. Potdomme! Een straat verder zag ik hem staan. Mijn lief. Pratend met de politie. Ongedeerd. Ik zwaaide opgelucht en keerde meteen om, terug naar de kinderen. De buurvrouw stond inmiddels ook buiten, en vroeg: \"Is het weer zover, daar verderop?\" Ik knikte. \"Ik kan wel even op de kleintjes passen\", ze zei. Mijn hart smolt. Een goede buur is \u00e9cht beter dan een verre vriend, besefte ik. Maar ik wilde maar \u00e9\u00e9n ding: zo snel weer terug naar mijn lieve kotertjes.", "Daar stonden ze. Mijn lieve kotertjes. In hun onderbroek. Met de huistelefoon in de hand geklemd. \"Ik probeerde je te bellen\", zei Puk. \"Maar je nam niet op. Toen wilde ik 112 bellen.\" Ik hees ze in hun pyjama\u2019s. Met zijn drietjes kropen we in het grote bed, dicht tegen elkaar aan. Niet veel later kwam papa thuis. Hij was al die tijd aan het bellen geweest met de politie, daarom had hij zijn telefoon niet opgenomen.", "Held op sokken", "Mijn ongerustheid maakte plaats voor trots. Wat een helden, die huisgenoten van mij! Olle die zo stoer buiten in het donker had gelopen, Puk die mij had gebeld, papa die het gillende meisje had geholpen. Er was maar \u00e9\u00e9n held op sokken in dit gezin, en dat was ik. Maar het boeide me niet. Ik was maar al te blij dat dit hele verhaal, vooral voor het gillende pubermeisje, met een sisser was afgelopen. Ik gaf mijn stoere man en kinderen een kus. En wenste voor iedereen en altijd vrede op aard."], "authors": [], "keywords": ["zo", "het", "op", "maar", "met", "die", "ik", "stilstond", "heel", "hart", "mijn", "een", "dat", "en", "klonk", "niet", "hard", "sirene"], "pubDate": "2020-12-09T07:10:18+01:00", "publicationId": "ce2257c9-a2d2-3c8b-975a-6872cbf4036a"}