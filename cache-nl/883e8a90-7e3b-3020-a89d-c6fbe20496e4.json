{"id": "883e8a90-7e3b-3020-a89d-c6fbe20496e4", "title": "Maaltijdboxbedrijf Boerschappen neemt Support Your Locals Amsterdam over", "url": "https://www.parool.nl/amsterdam/maaltijdboxbedrijf-boerschappen-neemt-support-your-locals-amsterdam-over~bae5a9b4/", "summary": "Een doos van Support Your Locals.\nBeeld ANPOprichter Stijn Markusse zegt Amsterdam als een heel interessante markt te zien.\nMaar we hebben niet de ambitie om alles vanuit Breda naar Amsterdam te brengen.\nDus boeren uit de regio koppelen aan klanten uit de regio.\u201dGroot succesSupport Your Locals ontstond afgelopen maart tijdens de eerste coronagolf.\nDoor de overname kunnen oud-klanten van Support Your Locals in plaats van uit twee boxen kiezen uit vijf verschillende type boxen.", "paragraphs": ["Een doos van Support Your Locals. Beeld ANP", "Oprichter Stijn Markusse zegt Amsterdam als een heel interessante markt te zien. \u201cWe merkten dat we steeds meer klanten in Groot-Amsterdam kregen. Maar we hebben niet de ambitie om alles vanuit Breda naar Amsterdam te brengen. Liever regelen we het lokaal. Dus boeren uit de regio koppelen aan klanten uit de regio.\u201d", "Groot succes", "Support Your Locals ontstond afgelopen maart tijdens de eerste coronagolf. Worstenmaker en Parool-columnist Samuel Levie wilde lokale ondernemers ondersteunen door hun producten aan te bieden in een boodschappenbox. Dat werd al snel een groot succes. Al op de eerste dag waren er 400 boxen in mum van tijd uitverkocht.", "Dat lijkt op wat Boerschappen doet, maar dan in het klein. Het Brabantse bedrijf, opgericht in 2014, groeit hard en heeft momenteel een netwerk van ruim 125 kleinschalige makers en boeren. Ze leveren diverse soorten maaltijdboxen die klanten binnen twaalf uur kunnen ophalen bij verschillende ophaalpunten. Ze kunnen het ook laten thuisbezorgen.", "Fijnmazig netwerk", "Met de overname gaat het bedrijf voor het eerst opereren buiten Noord-Brabant. Het doel is om in Amsterdam net zo\u2019n fijnmazig netwerk van korte ketens te bouwen. De Amsterdamse leveranciers waar Support Your Locals momenteel mee samenwerkt, zoals Brandt & Levie, Boeren van Amstel en Instock, hoeven zich geen zorgen te maken: die samenwerking wordt door Boerschappen voortgezet en ge\u00efntensiveerd.", "Door de overname kunnen oud-klanten van Support Your Locals in plaats van uit twee boxen kiezen uit vijf verschillende type boxen. Nieuw zijn de vegan en vegetarische box en de kant-en-klare maaltijdbox. In plaats van \u00e9\u00e9n bezorgdag zijn dat er nu zes. Er zijn twee ophaalmomenten per dag, op twee verschillende locaties in Amsterdam"], "authors": ["Tom Grosfeld"], "keywords": ["zijn", "van", "het", "verschillende", "boerschappen", "amsterdam", "en", "uit", "een", "locals", "neemt", "support", "te", "maaltijdboxbedrijf"], "pubDate": "2021-01-07T13:50:00Z", "publicationId": "a3002aeb-6d5a-3894-adcb-0212effbc567"}