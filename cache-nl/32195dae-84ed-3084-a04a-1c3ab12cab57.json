{"id": "32195dae-84ed-3084-a04a-1c3ab12cab57", "title": "Kim Feenstra: \u2019Vrij denkend Nederland lijkt voorbij\u2019", "url": "https://www.telegraaf.nl/entertainment/2109675508/kim-feenstra-vrij-denkend-nederland-lijkt-voorbij", "summary": "Nadat ze benadrukt dat ze zich aan alle maatregelen houdt, legt ze uit waarom ze zich zo druk maakt over de vaccinatiecampagne.\n\u201eIn de bijsluiter van het COVID-19 mRNA vaccine (comirnaty BioNtech/Pfizer te downloaden op het net) staat dat het geneesmiddel is geregistreerd in het kader van een \u2019voorwaardelijke toelating\u2019 en dat het laatste klinische onderzoeksrapport moet worden ingediend in december 2023.\nEn meent dan ook: \u201eVrij denkend Nederland\u2019 is voorbij lijkt wel.\u201d\u2019Brainwash\u2019Het model vroeg zich in haar bericht van zaterdag af waarom in de campagne wordt verteld dat iedereen zich moet laten vaccineren.\nJe zou je bijna moeten schamen als je je niet wilt laten vaccineren.\nHet is echt aangetoond dat het heel goed werkt.\u201d Toch beseft hij de noodzaak van meer uitleg voor het grote publiek.", "paragraphs": ["Volgens haar werden haar woorden echter door \u2019de media\u2019 uit zijn verband getrokken en daarom voelt ze zondagavond de noodzaak haar kritiek nog eens toe te lichten. Nadat ze benadrukt dat ze zich aan alle maatregelen houdt, legt ze uit waarom ze zich zo druk maakt over de vaccinatiecampagne. \u201eIn de bijsluiter van het COVID-19 mRNA vaccine (comirnaty BioNtech/Pfizer te downloaden op het net) staat dat het geneesmiddel is geregistreerd in het kader van een \u2019voorwaardelijke toelating\u2019 en dat het laatste klinische onderzoeksrapport moet worden ingediend in december 2023. Is dit dan een testfase?\u201d", "Kim Feenstra begrijpt niet dat ze hier geen vragen bij kan stellen \u2019zonder dat je meteen \u2019hersenloos\u2019 een \u2019complotgek\u2019 wordt genoemd of \u2019schijt\u2019 hebt aan de maatregelen en wilt dat alle mensen dood gaan\u2019. Volgens haar zijn haar vragen herkenbaar en loopt haar mailbox vol met mailtjes van mensen die dezelfde twijfels hebben, \u2019ook van IC-verpleegkundigen\u2019. \u201eEn berichten van mensen die zich verplicht voelen zich te laten inenten doordat de maatschappelijke druk hoog op hun schouders leeft. Maar het eigenlijk niet zien zitten.\u201d", "Ze vraagt zich af waar \u2019de tijd is gebleven dat we gezond konden discussi\u00ebren zonder dat er haat bij komt kijken?\u2019. En meent dan ook: \u201eVrij denkend Nederland\u2019 is voorbij lijkt wel.\u201d", "\u2019Brainwash\u2019", "Het model vroeg zich in haar bericht van zaterdag af waarom in de campagne wordt verteld dat iedereen zich moet laten vaccineren. \u201eTerwijl het vaccin nog geen zekerheid geeft of je daadwerkelijk beschermd bent. Je zou je bijna moeten schamen als je je niet wilt laten vaccineren. Alsof het dan door jou komt dat corona nog steeds leeft, letterlijk en figuurlijk.\u201d", "Feenstra\u2019s bewering dat \u2019het vaccin nog geen zekerheid geeft of je daadwerkelijk beschermd bent\u2019 is niet in lijn met wat het College ter Beoordeling van Geneesmiddelen (CBG) stelt. Er is wel degelijk bescherming, maar het is nog onduidelijk hoelang je precies beschermd bent tegen het coronavirus na vaccinatie. Wel is volgens het CBG duidelijk dat bescherming drie maanden na vaccinatie \u2019nog onverminderd hoog is\u2019.", "Gommers reageerde bij Shownieuws geschrokken op de kritiek van Feenstra. Ook hij stelt dat het vaccin wel zekerheid biedt. \u201eEr is echt een heel goede klinische studie gedaan. Dan zie je dat in de vaccin-groep maar 8 mensen corona krijgen en in de controlegroep 162! Het is echt aangetoond dat het heel goed werkt.\u201d Toch beseft hij de noodzaak van meer uitleg voor het grote publiek. \u201eVoor mij gaat het zo van, \u2019als zij dat denkt, denken meer mensen zo\u2019. Dat moeten we echt proberen uit te leggen.\u201d Volgens hem is het echter wel heel duidelijk bekendgemaakt dat vaccinatie niet verplicht is."], "authors": [], "keywords": ["van", "nog", "lijkt", "voorbij", "feenstra", "en", "haar", "ze", "niet", "vrij", "nederland", "het", "denkend", "zich", "kim", "dat", "je"], "pubDate": null, "publicationId": "eaaf7e23-4e36-3c2d-bfe0-80f3507a250a"}