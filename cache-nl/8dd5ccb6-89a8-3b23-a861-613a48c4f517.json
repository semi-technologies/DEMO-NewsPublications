{"id": "8dd5ccb6-89a8-3b23-a861-613a48c4f517", "title": "Emma en Noah zijn opnieuw de populairste babynamen", "url": "https://www.parool.nl/nederland/emma-en-noah-zijn-opnieuw-de-populairste-babynamen~b70f5b82/", "summary": "Uit het overzicht blijkt dat vorig jaar 807 jongens met de naam Noah zijn aangegeven en 685 baby\u2019s geboren zijn als Emma.\nEmma en Noah zijn namelijk de populairste kindernamen van 2020, blijkt uit cijfers van de Sociale Verzekeringsbank.\nUit het jaarlijkse overzicht blijkt dat vorig jaar 807 jongens met de naam Noah zijn aangegeven en 685 baby\u2019s geboren zijn als Emma.\nVoor Amsterdam zijn de cijfers nog niet gespecificeerd, maar ook voor Noord-Holland geldt dat Noah en Emma de meest gekozen namen zijn.\nIn totaal zijn er in 2020 in Nederland (tot en met november) 167.157 baby\u2019s geboren: 85.540 jongens en 81.617 meisjes.", "paragraphs": ["Uit het overzicht blijkt dat vorig jaar 807 jongens met de naam Noah zijn aangegeven en 685 baby\u2019s geboren zijn als Emma. Beeld Getty Images/Image Source", "Dat komt niet omdat u zo hard schreeuwt. Emma en Noah zijn namelijk de populairste kindernamen van 2020, blijkt uit cijfers van de Sociale Verzekeringsbank. Het was een consistent jaar: ook in 2019 waren Emma en Noah de meest gekozen namen.", "Uit het jaarlijkse overzicht blijkt dat vorig jaar 807 jongens met de naam Noah zijn aangegeven en 685 baby\u2019s geboren zijn als Emma. Voor Amsterdam zijn de cijfers nog niet gespecificeerd, maar ook voor Noord-Holland geldt dat Noah en Emma de meest gekozen namen zijn.", "Er zijn verschillen per provincie. Noah is het populairst in Zuid-Holland, Utrecht en Zuid-Limburg. Maar in Brabant en Gelderland kiest men het liefst voor Daan. In Utrecht is het Julia als meisjesnaam, in Overijssel Sophie.", "Mila, Olivia of Sophie", "Terug naar Noord-Holland: naast Emma werd vaak gekozen voor Mila, of het in Amsterdam altijd populaire Olivia, Sophie of Sara. Jongens werden ook vaak Lucas, James, Liam of Mees genoemd.", "In totaal zijn er in 2020 in Nederland (tot en met november) 167.157 baby\u2019s geboren: 85.540 jongens en 81.617 meisjes. De Sociale Verzekeringsbank kan door de uitbetaling van kinderbijslag zien welke namen pasgeboren baby\u2019s hebben gekregen.", "Landelijk gezien staan bij de meisjes de namen Julia en Mila met ieder 665 vernoemingen op de tweede plaats. Er kwamen 660 meisjes met de naam Tess bij.", "Bij de jongens staat Sem op de tweede plek (637 maal gegeven) en wordt de derde plaats broederlijk gedeeld door de namen Lucas en Liam (beide 617 keer)."], "authors": ["Tom Grosfeld"], "keywords": ["babys", "zijn", "voor", "en", "met", "opnieuw", "populairste", "babynamen", "jongens", "namen", "het", "noah", "emma"], "pubDate": "2021-01-07T10:37:39Z", "publicationId": "a3002aeb-6d5a-3894-adcb-0212effbc567"}