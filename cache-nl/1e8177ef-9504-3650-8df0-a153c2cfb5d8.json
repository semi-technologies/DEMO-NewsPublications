{"id": "1e8177ef-9504-3650-8df0-a153c2cfb5d8", "title": "Belgische huizen kunnen zo lelijk zijn dat het komisch is", "url": "https://trouw.nl/cultuur-media/belgische-huizen-kunnen-zo-lelijk-zijn-dat-het-komisch-is~b13f855a/", "summary": "En eerlijk is eerlijk: wie door het land van de zuiderburen rijdt, kan het niet ontgaan dat er veel wanstaltige woningen staan.\nZo lelijk dat het komisch is.\nEr is geen commissie die bepaalt of het in het straatbeeld past, of die de eenheid bewaakt.\nCoudenys\u2019 accounts zijn inmiddels zo populair dat de VRT hem onlangs vroeg om voor het programma \u2018Iedereen \u00adberoemd\u2019 aan te bellen bij de lelijke huizen.\n\u00adBinnen in huis heb je kennelijk minder last van een lelijke \u00adbuitenkant, want de meeste bewoners zijn zeer gelukkig met hun woning.", "paragraphs": ["Over smaak valt niet te twisten en al helemaal niet over architectuur. Maar over de smaak van Belgische architecten valt wel veel te zeggen. Dat vindt ook de Vlaamse Hannes \u00adCoudenys van de Facebook- en Instagramaccounts @uglybelgianhouses. Al sinds 2012 speurt hij in Belgi\u00eb naar lelijke huizen en in 2015 gaf hij zelfs een boekje uit met de gruwelijkste exemplaren. En eerlijk is eerlijk: wie door het land van de zuiderburen rijdt, kan het niet ontgaan dat er veel wanstaltige woningen staan.", "Beeld Instagram uglybelgianhouses", "Het Instagramaccount staat vol foto\u2019s van grijze, blinde muren, huizen in de kleuren van de Belgische vlag, truttige torentjes, tuinen vol monsterlijke beeldjes, abstracte kubistische vormen in asymmetrische", "\u00adsamenstellingen, omgekeerde piramides en zelfs een huis met een Engelse dubbeldekker erin gemetseld. Zo lelijk dat het komisch is.", "Coudenys voorziet de foto\u2019s van een satirisch bijschrift,\u00ad \u00adzoals \u2018Dit huis doet me denken aan het schilderij \u2018De schreeuw\u2019, van Edvard Munch, en dat is ook precies wat ik nu doe\u2019, of bij een huis met boos kijkende raampjes: \u2018Residence Evil\u2019.", "Beeld Instagram uglybelgianhouses", "In tegenstelling tot in Nederland kun je in buurland Belgi\u00eb eigenlijk bouwen wat je wilt. Er is geen commissie die bepaalt of het in het straatbeeld past, of die de eenheid bewaakt. Zo kan een Spaanse", "\u00adhaci\u00ebnda zomaar \u00adverrijzen naast een hobbithuis.", "Coudenys\u2019 accounts zijn inmiddels zo populair dat de VRT hem onlangs vroeg om voor het programma \u2018Iedereen \u00adberoemd\u2019 aan te bellen bij de lelijke huizen. Wat blijkt? \u00adBinnen in huis heb je kennelijk minder last van een lelijke \u00adbuitenkant, want de meeste bewoners zijn zeer gelukkig met hun woning."], "authors": ["Nienke Schipper"], "keywords": ["zijn", "van", "zo", "huizen", "en", "kunnen", "een", "met", "lelijk", "te", "belgische", "het", "huis", "wat", "dat", "komisch"], "pubDate": "2021-01-02T13:42:00Z", "publicationId": "b66cd8e4-4294-3571-bcd7-e490527f1a48"}