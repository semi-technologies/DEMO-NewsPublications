{"id": "23ecb85d-6948-35a6-964f-d6fae8ac3b68", "title": "Boerenactiegroep onaangekondigd op de stoep bij Bennie Jolink", "url": "https://nu.nl/achterklap/6100934/boerenactiegroep-onaangekondigd-op-de-stoep-bij-bennie-jolink.html", "summary": "Leden van de boerenactiegroep Farmers Defence Force stonden afgelopen week onaangekondigd op de stoep bij Bennie Jolink, vertelt de zanger op Facebook.\nZe kwamen verhaal halen bij Jolink nadat hij in een interview liet weten dat hij vond dat de actiegroep een verkeerde weg is ingeslagen.\nJolink was op dat moment niet thuis.\n\"Ga met elkaar in onderling overleg en niet met intimiderende tractoren, bij mensen aan huis komen of doodskisten met namen van linkse politici erop.\nJolink zegt dat hij \"natuurlijk\" achter de boeren staat.", "paragraphs": ["Leden van de boerenactiegroep Farmers Defence Force stonden afgelopen week onaangekondigd op de stoep bij Bennie Jolink, vertelt de zanger op Facebook. Ze kwamen verhaal halen bij Jolink nadat hij in een interview liet weten dat hij vond dat de actiegroep een verkeerde weg is ingeslagen.", "Jolink was op dat moment niet thuis.", "\"Ik weet best dat jullie het niet als een intimidatie bedoelden, maar mijn familie vond het wel intimiderend, een paar grote John Deeres op ons zandpad, waar haast nooit iemand komt\", schrijft de 74-jarige Jolink.", "In een video zegt de zanger dat hij niet tegen Farmers Defence Force is maar dat ze met intimidatie en andere acties \"niet de goede weg bewandelen\". Hij roept de groep op om een stap terug te doen. \"Ga met elkaar in onderling overleg en niet met intimiderende tractoren, bij mensen aan huis komen of doodskisten met namen van linkse politici erop. Dat is niet de manier. Gewoon in rustig overleg met elkaar.\"", "Jolink zegt dat hij \"natuurlijk\" achter de boeren staat. Hij vindt dat boeren meer betaald zouden moeten krijgen voor hun producten en dat het plan om de veestapel te reduceren alleen \"in een redelijke termijn\" door kan gaan zonder verlies van inkomsten."], "authors": ["Door"], "keywords": ["jolink", "van", "bennie", "het", "en", "een", "met", "boerenactiegroep", "hij", "op", "stoep", "bij", "niet", "dat", "onaangekondigd"], "pubDate": null, "publicationId": "4d7a0f80-7953-388c-9af8-e7a437b5632e"}