{"id": "de4e189f-a8c7-38de-beda-a53668dc6d5d", "title": "Nog eens 128 musea krijgen steun van Mondriaan Fonds in coronatijd", "url": "https://nu.nl/cultuur-overig/6095581/nog-eens-128-musea-krijgen-steun-van-mondriaan-fonds-in-coronatijd.html", "summary": "Het Mondriaan Fonds heeft in een derde aanvraagronde 128 aanvragen voor de Compensatieregeling Coronacrisis Musea positief beoordeeld en toegekend.\nIn totaal zijn er nu 183 musea die steun krijgen van het publieke stimuleringsfonds.\nDaarnaast zal het Mondriaan Fonds regelingen maken binnen het tweede steunpakket voor de eerste helft van 2021, dat al is aangekondigd door minister Ingrid van Engelshoven.\nHierin wordt 20 miljoen euro vrijgemaakt voor private musea en collecties van nationaal belang, waarbij het Mondriaan Fonds het geld zal verdelen.\nEerder konden grotere musea van minstens 40.000 en 100.000 bezoekers al steun vragen van het Mondriaan Fonds.", "paragraphs": ["Het Mondriaan Fonds heeft in een derde aanvraagronde 128 aanvragen voor de Compensatieregeling Coronacrisis Musea positief beoordeeld en toegekend. In totaal zijn er nu 183 musea die steun krijgen van het publieke stimuleringsfonds.", "In deze derde ronde mochten musea met meer dan 7.500 bezoekers een aanvraag doen.", "Onder meer de Anne Frank Stichting, Beeld en Geluid Den Haag, Museum Haarlem en Hortus Botanicus in Leiden behoren tot de musea waarvan de aanvraag is goedgekeurd.", "Daarnaast zal het Mondriaan Fonds regelingen maken binnen het tweede steunpakket voor de eerste helft van 2021, dat al is aangekondigd door minister Ingrid van Engelshoven. Hierin wordt 20 miljoen euro vrijgemaakt voor private musea en collecties van nationaal belang, waarbij het Mondriaan Fonds het geld zal verdelen.", "De musea hebben het geld hard nodig, benadrukt Mondriaan Fonds-directeur Eelco van der Lingen. \"Hopelijk weten die bezoekers, zodra het kan, in groten getale de prachtige en uiteenlopende musea van Nederland weer te vinden. Tot die tijd is bijvoorbeeld vooraf reserveren verplicht en zijn er looproutes, maar: ze zijn open.\" Momenteel mogen musea wegens de coronamaatregelen minder bezoekers ontvangen dan gebruikelijk.", "Eerder konden grotere musea van minstens 40.000 en 100.000 bezoekers al steun vragen van het Mondriaan Fonds. Het geldbedrag dat aan hen is toegekend, hangt in deze derde ronde af van het gemiddeld aantal bezoekers. Zo ontvangt een museum met 7.500 tot 10.000 betalende bezoekers een financi\u00eble steun van zo'n 7.000 euro."], "authors": ["Door"], "keywords": ["van", "coronatijd", "nog", "het", "fonds", "voor", "bezoekers", "zijn", "steun", "musea", "krijgen", "eens", "mondriaan", "en", "een", "128"], "pubDate": null, "publicationId": "4d7a0f80-7953-388c-9af8-e7a437b5632e"}