{"id": "e4a7e2d8-93be-399a-98c5-b740935b0a7a", "title": "Het Kroatisch eiland Lo\u0161inj bezoek je om heel diep adem te halen", "url": "https://www.volkskrant.nl/kijkverder/v/2019/het-kroatisch-eiland-losinj-bezoek-je-om-heel-diep-adem-te-halen/", "summary": "Sommige eilanden bezoek je om te feesten, om bijzondere beesten te bewonderen of om te luieren met een kokosnoot in je hand.\nMaar het Kroatisch eiland Lo\u0161inj bezoek je om heel diep adem te halen.\nWandel over de Lungomare, het stenen pad onder de pijnbomen op \u00e9\u00e9n meter afstand van de azuurblauwe zee, en de longen vullen zich met een zilte bries en de krachtige aroma\u2019s van dennenhars, salie, oregano en kerriekruid.\nNog altijd geldt het eiland als de Oostenrijkse Rivi\u00e8ra.\nEn nog steeds voel je je al een stuk beter zodra de veerboot zich losmaakt van het Europese vasteland en koers zet naar schaduwrijke pijnboombossen en helderblauwe baaien.", "paragraphs": ["Sommige eilanden bezoek je om te feesten, om bijzondere beesten te bewonderen of om te luieren met een kokosnoot in je hand. Maar het Kroatisch eiland Lo\u0161inj bezoek je om heel diep adem te halen. Wandel over de Lungomare, het stenen pad onder de pijnbomen op \u00e9\u00e9n meter afstand van de azuurblauwe zee, en de longen vullen zich met een zilte bries en de krachtige aroma\u2019s van dennenhars, salie, oregano en kerriekruid.", "Dat is goed voor je gezondheid, stelden Weense artsen al in de 19de eeuw, waarna adellijke families uit het Habsburgse rijk \u2013 met hun witte uniformen en krulsnorren \u2013 massaal de boot pakten naar Lo\u0161inj. Nog altijd geldt het eiland als de Oostenrijkse Rivi\u00e8ra. En nog steeds voel je je al een stuk beter zodra de veerboot zich losmaakt van het Europese vasteland en koers zet naar schaduwrijke pijnboombossen en helderblauwe baaien."], "authors": ["Augustus"], "keywords": ["van", "om", "lo\u0161inj", "halen", "eiland", "diep", "heel", "een", "en", "nog", "te", "je", "kroatisch", "met", "zich", "het"], "pubDate": null, "publicationId": "1a359314-37ee-33a8-8de7-301d3eb2ed28"}