{"id": "aed22583-9bb6-33c0-bce8-6c545a973cab", "title": "Martha (38) wordt nooit meer ongesteld: 'Ik was euforisch, de verlossing was nabij'", "url": "https://www.rtlnieuws.nl/lifestyle/artikel/5196336/ongesteld-martha-wordt-nooit-meer-ongesteld-menstruatieproblemen", "summary": "Op school was ik altijd bang dat ik zou doorlekken.\nIk heb nog geprobeerd om de pil door te slikken, maar dan werd ik alsnog ongesteld.\nToch was ik blij dat ik verlost was van mijn menstruaties.\nVervolgens was ik dan een week flink ongesteld, waarvan drie dagen echt ziek.\nAls ik wist dat het eraan zat te komen, zorgde ik ervoor dat ik genoeg boodschappen in huis had zodat ik niet de deur uit hoefde als ik me echt beroerd voelde.", "paragraphs": ["Twee weken herstellen", "\"Ik werd dikker van de pil en mijn emoties vlakten af, maar de pil hielp wel iets tegen de pijn. Ik had geen referentiekader en dacht dat die enorme krampen normaal waren. Mijn moeder vond het wel vreemd, zij herkende mijn klachten niet bij zichzelf. Nog steeds had ik last van hevige bloedingen. Op school was ik altijd bang dat ik zou doorlekken. Ik voelde me ongemakkelijk en ging heel vaak naar de wc om me te verschonen. Met sportles deed ik vaak niet mee. Ik heb nog geprobeerd om de pil door te slikken, maar dan werd ik alsnog ongesteld. Naarmate ik ouder werd, werd de pijn weer heviger. Ik accepteerde de pijn, en ging dan op bed liggen en puffen.", "Ik was twintig toen ik voor het eerst zwanger raakte. Het was een zware zwangerschap waarbij ik al snel last kreeg van bekkeninstabiliteit. Toch was ik blij dat ik verlost was van mijn menstruaties. Eindelijk even pauze van het gedoe. Ik had altijd een nare aanloop naar mijn bloedingen. Vervolgens was ik dan een week flink ongesteld, waarvan drie dagen echt ziek. Daarna moest mijn lichaam weer herstellen. Vaak was ik er wel twee weken zoet mee. Dan had ik maar even rust voordat het gedoe weer van voor af aan begon. Alles plande ik rondom mijn ongesteldheid. Als ik wist dat het eraan zat te komen, zorgde ik ervoor dat ik genoeg boodschappen in huis had zodat ik niet de deur uit hoefde als ik me echt beroerd voelde. Uitjes en afspraken plande ik nooit tijdens mijn menstruatie. Ik werd echt geleefd door mijn cyclus.\""], "authors": [], "keywords": ["verlossing", "van", "dan", "euforisch", "38", "het", "meer", "nabij", "ik", "weer", "werd", "ongesteld", "wordt", "mijn", "en", "dat", "martha", "wel", "nooit"], "pubDate": "2020-11-13T09:10:38+01:00", "publicationId": "ce2257c9-a2d2-3c8b-975a-6872cbf4036a"}