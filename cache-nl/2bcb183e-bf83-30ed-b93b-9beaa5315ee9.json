{"id": "2bcb183e-bf83-30ed-b93b-9beaa5315ee9", "title": "Prominente PvdA\u2019ers steunen Asscher ondanks toeslagenaffaire", "url": "https://www.parool.nl/nederland/prominente-pvda-ers-steunen-asscher-ondanks-toeslagenaffaire~bbed9059/", "summary": "Minimaal honderd leden moeten het indienen van zo\u2019n motie steunen voordat gestemd kan worden.\nTijdens dat congres zullen leden zich ook uitspreken voor een nieuwe motie, waarin juist steun wordt uitgesproken voor Asscher.\nVernietigend rapportHet toeslagenrapport dat de speciale Kamercommissie eind vorig jaar publiceerde, raakte ook Asscher als minister van Sociale Zaken en vicepremier in het vorige kabinet.\nMaar de PvdA-leden vinden het goed dat Asscher direct door het stof ging en lessen wil trekken uit het vernietigende rapport.\nEerder zei Asscher tegen Trouw al dat hij zichzelf \u2018bij uitstek\u2019 degene vindt die de verzorgingsstaat kan repareren en het vertrouwen van burgers in de overheid kan herstellen.", "paragraphs": ["Lodewijk Asscher na de hoorzitting door de parlementaire enquetecommissie Kinderopvangtoeslag. Beeld Hollandse Hoogte / ANP", "Eerder werd juist een motie van wantrouwen tegen de partijleider aangekondigd, waarover volgend weekeinde op het congres wordt gestemd. Minimaal honderd leden moeten het indienen van zo\u2019n motie steunen voordat gestemd kan worden. Tijdens dat congres zullen leden zich ook uitspreken voor een nieuwe motie, waarin juist steun wordt uitgesproken voor Asscher.", "In een brief roepen de 275 leden, onder leiding van Pieter Paul Slikker, fractievoorzitter in Den Bosch, andere leden op ook hun steun voor Asscher uit te spreken. De Rotterdamse burgemeester Ahmed Aboutaleb, voormalige ministers Jet Bussemaker en Jeroen Dijsselbloem en de huidige Tweede Kamerfractie hebben de brief ondertekend.", "Vernietigend rapport", "Het toeslagenrapport dat de speciale Kamercommissie eind vorig jaar publiceerde, raakte ook Asscher als minister van Sociale Zaken en vicepremier in het vorige kabinet. Maar de PvdA-leden vinden het goed dat Asscher direct door het stof ging en lessen wil trekken uit het vernietigende rapport. \u201cAls een van de weinige betrokkenen omarmde hij ten volle de uitkomsten van het onderzoek, legde hij er verantwoording over af, bood hij er excuses voor aan.\u201d", "Volgens Slikker speelt ook mee dat de harde kritiek van de Kamercommissie niet alleen Asscher, maar ook collega-bewindspersonen, de Tweede Kamer, de Belastingdienst en zelfs de rechtspraak raakte. Eerder zei Asscher tegen Trouw al dat hij zichzelf \u2018bij uitstek\u2019 degene vindt die de verzorgingsstaat kan repareren en het vertrouwen van burgers in de overheid kan herstellen."], "authors": ["Het Parool"], "keywords": ["leden", "van", "voor", "en", "een", "asscher", "steunen", "toeslagenaffaire", "prominente", "pvdaers", "ook", "ondanks", "het", "hij", "dat"], "pubDate": "2021-01-09T14:14:00Z", "publicationId": "a3002aeb-6d5a-3894-adcb-0212effbc567"}