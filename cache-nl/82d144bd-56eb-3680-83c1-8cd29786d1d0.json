{"id": "82d144bd-56eb-3680-83c1-8cd29786d1d0", "title": "Zo maak je zelf luchtige pannenkoeken", "url": "https://www.rtlnieuws.nl/lifestyle/eten/artikel/5207527/recept-fluffy-luchtige-pannenkoeken", "summary": "Klop het mengsel met een mixer op.\nZeef de bloem en het bakpoeder boven het mengsel.\nSchep met je spatel een deel van het eiwitmengsel en voeg dit in het kommetje met je eidooiermengsel.\nDit mix je niet met een mixer, maar schep je erdoorheen met de spatel.\nSchep bovenop je pannenkoek nog een deel van je pannenkoekenmengsel.", "paragraphs": ["Eidooiermengsel", "Pak een kommetje en doe hier de eidooier in en \u00e9\u00e9n eetlepel suiker. Klop het mengsel met een mixer op.", "Voeg vervolgens de melk toe en mix het mengsel weer. Zeef de bloem en het bakpoeder boven het mengsel. Meng het daarna goed door met een spatel totdat er een glad geheel ontstaat.", "Eiwitmengsel", "Pak een nieuwe kom en doe hier de twee eiwitten in samen met een snuf baking soda. Klop de ingredi\u00ebnten op met een mixer tot er een schuimig mengsel ontstaat.", "Voeg langzaam de rest van de suiker toe (1,5 eetlepel) en mix het door zodat er een meringue ontstaat.", "Samenvoegen", "Je hebt nu twee kommetjes. Eentje met het eidooiermengsel en een fluffy meringue. Deze twee ga je nu voorzichtig samenvoegen.", "Schep met je spatel een deel van het eiwitmengsel en voeg dit in het kommetje met je eidooiermengsel. Mix het vervolgens door, je ziet dat het mengsel nu op een pannenkoekenmix begint te lijken.", "Voeg vervolgens nog een deel van het eiwitmengsel toe. Dit mix je niet met een mixer, maar schep je erdoorheen met de spatel. Voeg het laatste restje eiwit toe en meng ook dit rustig door met een spatel.", "Bakken!", "Zo'n pannenkoekenmix maken is natuurlijk al anders dan je gewend bent, maar ook het bakken gaat anders. Pak je pan erbij en zet deze op laag vuur. Voeg een beetje olijfolie toe, niet te veel.", "Schep het beslag met een grote lepel of ijsschep in de pan. Dek vervolgens de pan af met een deksel en laat het zo'n vier minuten staan.", "Je pannenkoek is nu nog niet klaar. Schep bovenop je pannenkoek nog een deel van je pannenkoekenmengsel. Dek het weer af en laat weer vier minuten staan.", "Controleer voorzichtig met een spatel de onderkant van je pannenkoek. Als het goed is, laat de pannenkoek makkelijk los. Dan kun je hem voorzichtig omdraaien.", "Dek de pan weer af en laat het nog vier minuten staan. Tja, we zeiden al: geduld is een schone zaak.", "Klaar?", "Wanneer de pannenkoeken lichtbruin en gaar zijn, kun je ze op het bord scheppen. Je kunt ze net als andere pannenkoeken serveren met poedersuiker, wat boter of stroop. Of ga voor banaan met walnoten en honing, verrukkelijk!", "Eet smakelijk!"], "authors": [], "keywords": ["maak", "zo", "van", "vervolgens", "en", "een", "met", "weer", "toe", "mengsel", "het", "luchtige", "zelf", "pannenkoeken", "je"], "pubDate": "2021-01-09T18:29:18Z", "publicationId": "ce2257c9-a2d2-3c8b-975a-6872cbf4036a"}