{"id": "4ad3197e-2aef-3457-a5c2-7ef04d11114b", "title": "Kroati\u00eb getroffen door zware aardbeving: \u2018Situatie zeer ernstig\u2019", "url": "https://www.parool.nl/wereld/kroatie-getroffen-door-zware-aardbeving-situatie-zeer-ernstig~ba599fae/", "summary": "Inwoners uit Zagreb, Kroati\u00eb verzamelen buiten na een zware aardbeving.\nHet Kroatische Rode Kruis meldt op Twitter dat er daar sprake is van een \u2018zeer ernstige situatie\u2019.\nIn maart was er in Kroati\u00eb eveneens een aardbeving.\nHulpEU-president Charles Michel heeft direct na de aardbeving Kroati\u00eb alle nodige hulp toegezegd.\n\u201cWe volgen de situatie in Zagreb na de verwoestende aardbeving op de voet,\u201d sprak Michel.", "paragraphs": ["Inwoners uit Zagreb, Kroati\u00eb verzamelen buiten na een zware aardbeving. Beeld AP", "De aardbeving zou in Noord-Itali\u00eb en Zuid-Duitsland zijn gevoeld. Het Kroatische Rode Kruis meldt op Twitter dat er daar sprake is van een \u2018zeer ernstige situatie\u2019. De beving heeft zich voorgedaan in de historische regio Banovina, nabij de plaatsen Petrinja en Sisak. Gisteren werd het gebied, ten zuidoosten van hoofdstad Zagreb, ook geraakt door een beving met een kracht van 5,2 op de schaal van Richter.", "M6.3 #earthquake (#potres) strikes 44 km SE of Zagreb - Centar (#Croatia) 12 min ago. Updated map of its effects: pic.twitter.com/1NS1FchWGP \u2014 EMSC (@LastQuake) 29 december 2022", "Forse schade", "De regionale televisiezender N1 was ter plaatse in Petrinja, op zo\u2019n 50 kilometer van Zagreb, om verslag te doen van de gevolgen van de aardbeving van gisteren. Eerste berichten spreken van forse schade aan woningen en gebouwen. Daken en gevels stortten in. Op sommige plaatsen gingen hele gebouwen tegen de grond. Op beelden is te zien hoe brandweerlieden het puin van bedolven auto\u2019s afhalen.", "Op andere beelden is te zien hoe iemand onder de brokstukken wordt uitgehaald. Onduidelijk is nog of alle schade het gevolg van de nieuwe beving of die van gisteren is. In maart was er in Kroati\u00eb eveneens een aardbeving. Daar bij vielen toen \u00e9\u00e9n dode en 27 gewonden. In het naburige Sloveni\u00eb is vandaag een kerncentrale preventief buiten werking gesteld vanwege de aardbeving, meldt het Sloveens Persagentschap op Twitter.", "Hulp", "EU-president Charles Michel heeft direct na de aardbeving Kroati\u00eb alle nodige hulp toegezegd. \u201cWe volgen de situatie in Zagreb na de verwoestende aardbeving op de voet,\u201d sprak Michel. \u201cOnze gedachten gaan uit naar de gewonden en de werkers in de frontlinie.\u201d"], "authors": ["Het Parool"], "keywords": ["kroati\u00eb", "van", "gisteren", "ernstig", "zeer", "situatie", "en", "een", "zagreb", "zware", "aardbeving", "op", "te", "het", "getroffen", "door"], "pubDate": "2020-12-29T12:48:30Z", "publicationId": "a3002aeb-6d5a-3894-adcb-0212effbc567"}