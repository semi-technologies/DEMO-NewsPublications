{"id": "00296622-e641-37b3-86ef-6e8358c35258", "title": "UvA-studenten publiceren boek Gouden Vrouwen", "url": "https://www.parool.nl/ps/uva-studenten-publiceren-boek-gouden-vrouwen~baf097df/", "summary": "Ik heb nog nooit eerder meegemaakt dat iedereen honderd procent van zijn energie in een vak steekt.\u201dWie zijn de gouden vrouwen?\n\u201cVeel kunst die in de 17de eeuw werd gekocht, was in handen van vrouwen, want zij gingen over de inboedel van het huishouden.\nW\u00e9l heeft ze een kostbaar portret van zichzelf laten schilderen door Rembrandt.\nHelaas is het schilderij in priv\u00e9bezit, het is van de Britse koningin.\u201dGouden Vrouwen gaat over vrouwen en is geschreven d\u00f3\u00f3r vrouwen.\n\u201cWe waren inderdaad vooral met vrouwen, op twee mannen na.", "paragraphs": ["De publicatie is voortgekomen uit het vak \u2018We schrijven een boek\u2019.", "\u201cIn twee maanden tijd hebben we met 34 studenten alles geschreven, samen met de uitgever. Iedere student heeft \u00e9\u00e9n vrouw geportretteerd. Dat het boek is gepubliceerd, met onze namen erop, is heel gaaf. Gewoonlijk verdwijnen de papers voor je studie in een laatje.\u201d", "Een stukje beroepspraktijk in een academische studie. Kunnen andere vakken daar nog van leren?", "\u201cDat denk ik wel. Het was direct al de bedoeling dat het boek gepubliceerd zou worden, maar de kwaliteit moest daar natuurlijk wel naar zijn. Ik heb nog nooit eerder meegemaakt dat iedereen honderd procent van zijn energie in een vak steekt.\u201d", "Wie zijn de gouden vrouwen?", "\u201cVeel kunst die in de 17de eeuw werd gekocht, was in handen van vrouwen, want zij gingen over de inboedel van het huishouden. Van kunstenaars tot verzamelaars en opdrachtgevers: het zijn allemaal kunstvrouwen.\u201d", "En de jouwe?", "\u201cZe heet Catrina Hoogsaet. Ze is drie keer gescheiden en had geen kinderen; iets ongebruikelijks in die tijd. W\u00e9l heeft ze een kostbaar portret van zichzelf laten schilderen door Rembrandt. Zo heeft ze zichzelf toch vereeuwigd. Helaas is het schilderij in priv\u00e9bezit, het is van de Britse koningin.\u201d", "Gouden Vrouwen gaat over vrouwen en is geschreven d\u00f3\u00f3r vrouwen.", "\u201cWe waren inderdaad vooral met vrouwen, op twee mannen na. Samen hebben we deze kunstvrouwen de geschiedenis ingeschreven. Slechts dertien procent van de kunst in Nederlandse musea is door een vrouw gemaakt, dus er is nog veel werk aan de winkel.\u201d"], "authors": ["Noor Lagendijk"], "keywords": ["boek", "van", "heeft", "vrouwen", "het", "gouden", "nog", "met", "publiceren", "zijn", "uvastudenten", "een", "ze", "en"], "pubDate": "2020-11-27T09:38:51+01:00", "publicationId": "a3002aeb-6d5a-3894-adcb-0212effbc567"}