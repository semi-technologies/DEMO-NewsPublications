{"id": "fb5d3ac6-a8f3-37b5-ada2-d5754adcecfe", "title": "Verdachte herinnert zich niets van fatale ruzie in opvang HVO-Querido", "url": "https://www.parool.nl/amsterdam/verdachte-herinnert-zich-niets-van-fatale-ruzie-in-opvang-hvo-querido~bcd39244/", "summary": "Bernard V. was tijdens de ruzie onder invloed van alcohol.\nBeeld ANP XTRAIn mei kwam daarbij Jan van de Bos (61) om het leven, een medebewoner van de woonvoorziening voor beschermd wonen aan de Poeldijkstraat in Nieuw-West.\nIk zou nooit een vechtpartij uitlokken.\u201dAlcoholV. was tijdens de ruzie onder invloed van alcohol.\nIk heb mezelf echt verloren in de drank,\u201d zei V. Hij betuigt veel spijt van de fatale mishandeling.\nZo prikte hij afval op het nabijgelegen Delflandplein en maakte hij graag een praatje.", "paragraphs": ["Bernard V. was tijdens de ruzie onder invloed van alcohol. Beeld ANP XTRA", "In mei kwam daarbij Jan van de Bos (61) om het leven, een medebewoner van de woonvoorziening voor beschermd wonen aan de Poeldijkstraat in Nieuw-West.", "\u201cWe hebben een biertje gedronken met mijn drinkmaatjes, zoals altijd. Er was niets aan de hand, het was gewoon gezellig. Ik weet niet meer hoe we ruzie hebben gekregen en hoe het ge\u00ebxplodeerd is,\u201d vertelde V. donderdag in de rechtbank in Amsterdam, waar hij terechtstaat voor doodslag. \u201cNormaal gesproken vecht ik nooit. Ik zou nooit een vechtpartij uitlokken.\u201d", "Alcohol", "V. was tijdens de ruzie onder invloed van alcohol. De alcoholist dronk in de opvanglocatie dagelijks bier met een hoog alcoholpercentage. \u201cVan \u2018s ochtends vroeg tot \u2018s avonds laat. Ik heb mezelf echt verloren in de drank,\u201d zei V. Hij betuigt veel spijt van de fatale mishandeling. \u201cKon ik het maar terugdraaien. Wat ik gedaan heb is verschrikkelijk,\u201d zei hij tegen de nabestaanden.", "Het slachtoffer overleed op vrijdag 1 mei in het ziekenhuis aan de gevolgen van zware mishandeling in de nacht ervoor. Hij had ernstig hersenletsel, gebroken ribben en een gebroken kaak. Van de Bos woonde al acht jaar in De Veste. Hij was een graag geziene figuur in de omgeving. Zo prikte hij afval op het nabijgelegen Delflandplein en maakte hij graag een praatje.", "\u201cDe buurt was op hem gesteld,\u201d vertelden nabestaanden tijdens de zitting. \u201cJan deed geen vlieg kwaad, vermeed de confrontaties liever.\u201d"], "authors": ["Anp", "Het Parool"], "keywords": ["fatale", "ruzie", "van", "hvoquerido", "herinnert", "het", "op", "hij", "ik", "niets", "tijdens", "een", "zich", "v", "en", "opvang", "verdachte"], "pubDate": "2020-12-10T11:22:02+01:00", "publicationId": "a3002aeb-6d5a-3894-adcb-0212effbc567"}