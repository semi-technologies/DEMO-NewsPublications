{"id": "78d4e49c-33a2-39c9-88ba-6918a3db1975", "title": "Schade enorm na ramkraak bij winkel Hoofddorpplein", "url": "https://www.parool.nl/amsterdam/schade-enorm-na-ramkraak-bij-winkel-hoofddorpplein~b5af170c/", "summary": "De inbrekers werden bij hun actie \u2018gestoord\u2019 door een getuige, aldus de politie, en zijn vervolgens op een scooter weggevlucht.\nBij de ramkraak is geen buit gemaakt, zegt eigenaar Loek Goudsmit, maar de schade in zijn winkel is enorm.\n\u201cMaar de gemeente heeft mijn verzoek steeds afgewezen.\u201dHet is niet voor het eerst dat criminelen hun slag proberen te slaan op het plein.\nDe tabakswinkel is het tweede slachtoffer van een ramkraak in Amsterdam deze week.\nIn de nacht van maandag op dinsdag reden zeker vier inbrekers met een auto door een winkelpui op het Koningin Wilhelminaplein in Nieuw-West.", "paragraphs": ["De schade aan de Tabakswinkel is groot. Beeld Ruben Koops", "De auto reed in z\u2019n achteruit door de gevel en richtte flinke schade aan. De inbrekers werden bij hun actie \u2018gestoord\u2019 door een getuige, aldus de politie, en zijn vervolgens op een scooter weggevlucht.", "Bij de ramkraak is geen buit gemaakt, zegt eigenaar Loek Goudsmit, maar de schade in zijn winkel is enorm. \u201cIk heb al heel vaak gevraagd of er paaltjes of een plantenbak op de stoep voor de deur geplaatst konden worden om dit te voorkomen, want hier ben ik altijd bang voor geweest\u201d, zegt hij in afwachting van een aannemer die de pui komt repareren. \u201cMaar de gemeente heeft mijn verzoek steeds afgewezen.\u201d", "Het is niet voor het eerst dat criminelen hun slag proberen te slaan op het plein. Ruim een jaar geleden vond er een plofkraak plaats met veel glasschade in de wijde omgeving, een van de omwonenden raakte toen zelfs gewond.", "De tabakswinkel is het tweede slachtoffer van een ramkraak in Amsterdam deze week. In de nacht van maandag op dinsdag reden zeker vier inbrekers met een auto door een winkelpui op het Koningin Wilhelminaplein in Nieuw-West. Ze zouden ervandoor zijn gegaan met dure merkkleding.", "De ramkrakers hebben geen buit gemaakt. Beeld Ruben Koops"], "authors": ["Het Parool"], "keywords": ["schade", "hoofddorpplein", "van", "bij", "zegt", "winkel", "enorm", "op", "het", "met", "zijn", "ramkraak", "een", "door", "voor"], "pubDate": "2020-12-09T07:33:17+01:00", "publicationId": "a3002aeb-6d5a-3894-adcb-0212effbc567"}