{"id": "8afb2513-41ac-38ce-a9d0-7487625b2db8", "title": "Bert van Steeg wordt nieuwe fractievoorzitter van CDA Utrecht", "url": "https://nu.nl/utrecht/6095789/bert-van-steeg-wordt-nieuwe-fractievoorzitter-van-cda-utrecht.html", "summary": "Bert van Steeg wordt vanaf 17 december de nieuwe fractievoorzitter van CDA Utrecht.\nHij neemt die rol over van Sander van Waveren, die begin december aankondigde dat hij na tien jaar afscheid neemt van de Utrechtse gemeenteraad.\nVan Steeg neemt het inhoudelijke werkpakket van Van Waveren over en zegt zin te hebben om als raadslid aan de slag te gaan.\n\"Gezien mijn jarenlange betrokkenheid bij de stad en het CDA past de rol van fractievoorzitter goed bij mij.\nVerder zal Hessel Stellinga, de nummer zes op de lijst, volgens het CDA meer betrokken raken.", "paragraphs": ["Bert van Steeg wordt vanaf 17 december de nieuwe fractievoorzitter van CDA Utrecht. Hij neemt die rol over van Sander van Waveren, die begin december aankondigde dat hij na tien jaar afscheid neemt van de Utrechtse gemeenteraad.", "Van Steeg was de afgelopen twee jaar al actief als commissielid en is daarom geen onbekende voor de gemeenteraad. Hij woont met zijn gezin in Hoograven en werkt voor Detailhandel Nederland.", "Van Steeg neemt het inhoudelijke werkpakket van Van Waveren over en zegt zin te hebben om als raadslid aan de slag te gaan. \"Gezien mijn jarenlange betrokkenheid bij de stad en het CDA past de rol van fractievoorzitter goed bij mij. Ik kijk ernaar uit om samen met Jantine Zwinkels het CDA in de raad te vertegenwoordigen en zet mij graag in voor een stad op mensenmaat.\"", "CDA Utrecht verwelkomt nog drie andere nieuwkomers. Tjerk Koekoek is toegetreden als commissielid en Merel Rotman gaat aan de slag als fractiemedewerker. Verder zal Hessel Stellinga, de nummer zes op de lijst, volgens het CDA meer betrokken raken."], "authors": ["Door"], "keywords": ["van", "bert", "als", "het", "nieuwe", "fractievoorzitter", "hij", "cda", "steeg", "wordt", "utrecht", "en", "te", "neemt", "voor"], "pubDate": null, "publicationId": "4d7a0f80-7953-388c-9af8-e7a437b5632e"}