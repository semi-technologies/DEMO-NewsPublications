{"id": "68cbc603-84eb-3cdd-91ff-8bb607373c96", "title": "Judoka Verhagen klaar in Doha, Tsjakadoea bij laatste acht", "url": "https://www.dvhn.nl/sport/Judoka-Verhagen-klaar-in-Doha-Tsjakadoea-bij-laatste-acht-26348049.html", "summary": "Judoka Sanne Verhagen is bij de Doha Masters in Qatar blijven steken in de tweede ronde.\nVoor Verhagen was de wedstrijd in Doha de eerste van drie toernooien waarin ze de kans heeft te bewijzen dat ze een ticket voor de Olympische Spelen van Tokio waard is.\nVerhagen nam in Rio deel aan de Spelen maar strandde daar in de achtste finales.\nDaarna legde ze het judo anderhalf jaar stil om toch weer te beginnen.\nOp de eerste dag van de Doha Masters komt namens Nederland ook Tornike Tsjakadoea in actie in de klasse tot 60 kilo.", "paragraphs": ["Judoka Sanne Verhagen is bij de Doha Masters in Qatar blijven steken in de tweede ronde. De Brabantse won haar eerste partij in de klasse tot 57 kilogram tegen de Bulgaarse Velina Iljeva, maar redde het daarna niet tegen de Fran\u00e7aise Sarah Leonie Cysique.", "Voor Verhagen was de wedstrijd in Doha de eerste van drie toernooien waarin ze de kans heeft te bewijzen dat ze een ticket voor de Olympische Spelen van Tokio waard is. Hierna volgen nog de Grand Slam in Tel Aviv (19-21 februari) en de EK (16-18 april). Verhagen nam in Rio deel aan de Spelen maar strandde daar in de achtste finales. Daarna legde ze het judo anderhalf jaar stil om toch weer te beginnen.", "Op de eerste dag van de Doha Masters komt namens Nederland ook Tornike Tsjakadoea in actie in de klasse tot 60 kilo. Na een bye in de eerste ronde versloeg hij de Fransman Luka Mkheidze en de Spanjaard Francisco Garrigos. Later op de dag neemt hij het in de kwartfinales op tegen de Rus Yago Aboeladze."], "authors": [], "keywords": ["tot", "verhagen", "laatste", "van", "het", "eerste", "acht", "doha", "ze", "tegen", "spelen", "klaar", "te", "judoka", "bij", "tsjakadoea"], "pubDate": null, "publicationId": "bb59becc-5bf6-3c6d-8cdd-d41716890d16"}