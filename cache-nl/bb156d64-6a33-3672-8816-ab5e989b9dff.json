{"id": "bb156d64-6a33-3672-8816-ab5e989b9dff", "title": "Kerstcadeautje van \u20ac500 miljard uit Frankfurt", "url": "https://www.telegraaf.nl/financieel/1233194372/kerstcadeautje-van-500-miljard-uit-frankfurt", "summary": "In maart lanceerde de ECB een steunprogramma tegen de coronacrisis.\nHet plan was om voor \u20ac750 miljard aan obligaties te kopen.\nMet het pakket van vandaag komt de totale waarde van de coronasteun uit op \u20ac1850 miljard.\nMaar door de rente van eurolanden omlaag te drukken, heeft de ECB-steun ook als effect dat staatsschulden minder zwaar op een land wegen.\nAls de ECB zo door gaat, heeft de centrale bank volgend jaar 40% van het bruto binnenlands product van de eurozone aan obligaties op haar balans staan.", "paragraphs": ["Verslaggever Dorinde Meuzelaar en beursredacteur Theo Besteman volgen het ECB-besluit, de persconferentie en de reacties. Zie hun tweets onderaan dit bericht.", "Dat maakte de ECB donderdag bekend. In maart lanceerde de ECB een steunprogramma tegen de coronacrisis. Het plan was om voor \u20ac750 miljard aan obligaties te kopen. Dat werd in juni nog eens met \u20ac600 miljard uitgebreid. Met het pakket van vandaag komt de totale waarde van de coronasteun uit op \u20ac1850 miljard.", "Door obligaties te kopen, drukt de ECB de rente. Op die manier wil de centrale bank de inflatie omhoog krijgen. Maar door de rente van eurolanden omlaag te drukken, heeft de ECB-steun ook als effect dat staatsschulden minder zwaar op een land wegen. Dat komt als geroepen in deze coronacrisis, waarin overheden veel extra geld moeten lenen om allerlei binnenlandse steunprogramma\u2019s te financieren.", "Meer geld naar banken", "De ECB kondigde daarnaast ook nog eens extra goedkope bankleningen aan. Banken kunnen nu al in Frankfurt aankloppen voor leningen waar ze zelfs geld op toe kunnen krijgen. Dat loket blijft een jaar langer geopend, tot juni 2022.", "Als de ECB zo door gaat, heeft de centrale bank volgend jaar 40% van het bruto binnenlands product van de eurozone aan obligaties op haar balans staan. Dat becijferde vermogensbeheerder DWS. Maar de vraag rijst ook hoe effectief dat nog is.", "Om half drie geeft ECB-president Christine Lagarde een toelichting op de rentevergadering. Mogelijk komen er dan ook vragen over ECB-hoofdeconoom Philip Lane. Eerder werd bekend dat hij sinds maart na de persconferentie van Lagarde zelf een rondje banken belt, om hen bij te praten over de details. Dat wordt gezien als een enorme blunder die het ECB-beleid ondergraaft."], "authors": ["Dorinde Meuzelaar"], "keywords": ["van", "frankfurt", "ecb", "het", "op", "miljard", "500", "een", "ook", "dat", "uit", "te", "om", "kerstcadeautje", "obligaties"], "pubDate": null, "publicationId": "eaaf7e23-4e36-3c2d-bfe0-80f3507a250a"}