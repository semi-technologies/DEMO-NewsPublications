{"id": "d8318b4a-02ac-3a21-a72d-183f7359b398", "title": "Masterstudent UvA publiceert met collega\u2019s in Nature: \u2018Erg gaaf\u2019", "url": "https://www.parool.nl/ps/masterstudent-uva-publiceert-met-collega-s-in-nature-erg-gaaf~b3cbe9bd/", "summary": "We ontdekten dat het object waar de flitsen vandaan kwamen, zo\u2019n flits vaker dan \u00e9\u00e9n keer kan maken.\nDat betekent dat de flitsen niet worden veroorzaakt door de rotatie van het object.\u201dWat is dat voor object?\nWeet je wat een neutronenster is?\u201dNee.\nDie neutronenster is heel klein, de diameter is 25 kilometer, maar net zo zwaar als onze zon.\u201dEn je kon zien: die flits komt van die magnetar?\nEn je naam komt voor in allerlei internationale populairwetenschappelijke artikelen.", "paragraphs": ["Beeld -", "Wat hebben jullie ontdekt?", "\u201cTwee snelle radioflitsen. We ontdekten dat het object waar de flitsen vandaan kwamen, zo\u2019n flits vaker dan \u00e9\u00e9n keer kan maken. Dan weet je bijvoorbeeld dat het niet wordt veroorzaakt door botsende sterren. En de flitsen volgden elkaar sneller op dan het object roteert. Dat betekent dat de flitsen niet worden veroorzaakt door de rotatie van het object.\u201d", "Wat is dat voor object?", "\u201cEen magnetar. Dat is een neutronenster. Met een extreem hoog \u00admagnetisch veld. Weet je wat een neutronenster is?\u201d", "Nee.", "\u201cHet overblijfsel van wat ooit een zware ster was. Minstens acht keer zo zwaar als de zon. Als die explodeert, blijft er een neutronenster achter, of een zwart gat. Die neutronenster is heel klein, de diameter is 25 kilometer, maar net zo zwaar als onze zon.\u201d", "En je kon zien: die flits komt van die magnetar?", "\u201cDat is essentieel om de snelle radioflitsen die van buiten de Melkweg komen beter te begrijpen. Als we nog meer radioflitsen vinden, kunnen we die gebruiken om de snelheid waarmee het heelal uitdijt te meten.\u201d", "Hoe ging die ontdekking?", "\u201cWe werkten met verschillende radiotelescopen en hadden heel veel data. Tijdens het analyseren zagen we het ineens. Dan weet je meteen: dit is heel speciaal. We moeten nu stoppen met alles wat we aan het doen zijn, en gaan schrijven.\u201d", "En dan wordt het gepubliceerd.", "\u201cJa, en krijg je veel aandacht. Andere wetenschappers feliciteren je. En je naam komt voor in allerlei internationale populairwetenschappelijke artikelen. Erg gaaf.\u201d"], "authors": ["Tom Grosfeld"], "keywords": ["van", "collegas", "dan", "gaaf", "wat", "erg", "het", "neutronenster", "met", "die", "publiceert", "een", "je", "dat", "nature", "en", "uva", "masterstudent"], "pubDate": "2020-12-09T08:42:15+01:00", "publicationId": "a3002aeb-6d5a-3894-adcb-0212effbc567"}