{"id": "2d0bfd67-2a2c-3923-bc96-7a4014c791cf", "title": "Taakstraf voor steken straatcoach met schroevendraaier", "url": "https://www.parool.nl/amsterdam/taakstraf-voor-steken-straatcoach-met-schroevendraaier~bfef8d5c/", "summary": "\u2018Lik mijn balzak\u2019De straatcoach bezocht met een collega de 21-jarige man en een groepje jongens rondom hem, omdat ze meldingen kregen van overlast.\nVervolgens is de straatcoach in zijn linkerschouder, linkerarm en linkerromp met een schroevendraaier gestoken door de man.\nOok riep de man tegen de straatcoach \u2018kankerlijer\u2019, \u2018flikker\u2019 en \u2018lik mijn balzak\u2019.\nHij zei tegen de straatcoach dat hij een \u2018monster zonder gevoel\u2019 was.\nWel had de dader een nepwapen bij zich.", "paragraphs": ["De straatcoach werd aangevallen nadat hij op een melding van overlast af ging. Beeld ANP", "Dat staat in een vonnis dat de Amsterdamse rechter dinsdag heeft gewezen. De man verblijft nu onder toezicht, maar verkeert in een slechte mentale en fysieke toestand. Zo zou hij aan trauma\u2019s lijden en vluchten in alcohol, softdrugs en gamen.", "Het Openbaar Ministerie eiste een voorwaardelijke taakstraf van 120 uur met een proeftijd van twee jaar, maar die is lager uitgevallen omdat de dader zelf aanzienlijke schade heeft overgehouden aan het voorval: hij had te maken met een gebroken oogkas, hersenschudding en een gekneusde hand.", "\u2018Lik mijn balzak\u2019", "De straatcoach bezocht met een collega de 21-jarige man en een groepje jongens rondom hem, omdat ze meldingen kregen van overlast. Vervolgens zocht de man de confrontatie met de straatcoaches.", "Vervolgens is de straatcoach in zijn linkerschouder, linkerarm en linkerromp met een schroevendraaier gestoken door de man. Ook riep de man tegen de straatcoach \u2018kankerlijer\u2019, \u2018flikker\u2019 en \u2018lik mijn balzak\u2019. Hij zei tegen de straatcoach dat hij een \u2018monster zonder gevoel\u2019 was.", "Nepvuurwapen", "De collega van de straatcoach verklaarde dat de dader ook hem heeft geschopt, nadat hij tegen de grond was gewerkt, maar de rechtbank kon daar niet voldoende bewijs voor vinden. De straatcoaches menen tevens bedreigd te zijn door de dader, die zou hebben geroepen \u2018kom dan, ik schiet op je\u2019, maar daarvoor bleek ook te weinig bewijs. Wel had de dader een nepwapen bij zich."], "authors": ["Tahrim Ramdjan"], "keywords": ["man", "van", "taakstraf", "straatcoach", "hij", "met", "maar", "steken", "tegen", "dader", "een", "en", "schroevendraaier", "voor"], "pubDate": "2020-12-04T16:32:51+01:00", "publicationId": "a3002aeb-6d5a-3894-adcb-0212effbc567"}