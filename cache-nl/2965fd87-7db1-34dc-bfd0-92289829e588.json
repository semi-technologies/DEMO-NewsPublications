{"id": "2965fd87-7db1-34dc-bfd0-92289829e588", "title": "Politie be\u00ebindigt illegaal huisfeest in Amsterdam", "url": "https://nu.nl/amsterdam/6101025/politie-beeindigt-illegaal-huisfeest-in-amsterdam.html", "summary": "De politie heeft in de nacht van vrijdag op zaterdag een einde gemaakt aan een illegaal huisfeest in het centrum van Amsterdam, waarbij zo'n zestig tot zeventig mensen aanwezig waren.\nHet feest werd gevierd in een woning aan de Langestraat.\nDe politie maakte direct een einde aan het feest.\n\"Vanwege de grootte van de groep is er prioriteit gegeven aan het be\u00ebindigen van het feest en het vinden van de hoofdbewoner\", zegt een woordvoerder van de politie.\nDe woordvoerder van de politie laat weten dat de hoofdbewoner die avond niet is aangetroffen en dat de agenten de woning zelf hebben afgesloten.", "paragraphs": ["De politie heeft in de nacht van vrijdag op zaterdag een einde gemaakt aan een illegaal huisfeest in het centrum van Amsterdam, waarbij zo'n zestig tot zeventig mensen aanwezig waren.", "Het feest werd gevierd in een woning aan de Langestraat. Rond 2.30 uur werd de politie gealarmeerd door omwonenden die last hadden van geluidsoverlast.", "Nadat de agenten arriveerden, vertrokken veel feestgangers uit de woning. De politie maakte direct een einde aan het feest. Hierbij zijn geen boetes uitgedeeld. \"Vanwege de grootte van de groep is er prioriteit gegeven aan het be\u00ebindigen van het feest en het vinden van de hoofdbewoner\", zegt een woordvoerder van de politie.", "Op beelden die op Dumpert geplaatst zijn, is te zien hoe een buurman de aanwezige feestgangers streng toespreekt en hen vervolgens uitscheldt. \"Jullie zijn allemaal ratte. Ik ben heel boos\", schreeuwde hij naar de jongeren.", "Kort daarna stonden twee politieauto's voor de woning. De woordvoerder van de politie laat weten dat de hoofdbewoner die avond niet is aangetroffen en dat de agenten de woning zelf hebben afgesloten."], "authors": ["Door"], "keywords": ["politie", "van", "zijn", "amsterdam", "illegaal", "en", "een", "woning", "huisfeest", "feest", "aan", "het", "be\u00ebindigt", "die"], "pubDate": null, "publicationId": "4d7a0f80-7953-388c-9af8-e7a437b5632e"}