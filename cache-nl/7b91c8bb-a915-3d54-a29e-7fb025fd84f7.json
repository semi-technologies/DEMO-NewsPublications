{"id": "7b91c8bb-a915-3d54-a29e-7fb025fd84f7", "title": "De radicale aanpak van Schmidt bij PSV: 'Een speler heeft geen pauze'", "url": "https://nos.nl/artikel/2363759-de-radicale-aanpak-van-schmidt-bij-psv-een-speler-heeft-geen-pauze.html", "summary": "Op het trainingsveld heeft hij een heel andere persoonlijkheid.\nMeerdere keren kwam PSV met de schrik vrij na een terugval, maar over het algemeen kan Schmidt terugkijken op een redelijk stabiel eerste halfjaar.\nOp een kleine herfstdip na, mede door een heftige coronauitbraak in de selectie.\nHet harde regime van Schmidt zorgt volgens Dumfries voor een sterke teamgeest, vertelde hij op het clubkanaal.\n\"We gaan heel goed met elkaar om, durven eerlijk naar elkaar te zijn en zijn professioneel.", "paragraphs": ["Schmidt presenteert zich in vloeiend Engels buiten de lijnen als een rustige, bescheiden man. Op het trainingsveld heeft hij een heel andere persoonlijkheid.", "De Duitser zit er bovenop, is er stellig van overtuigd dat zijn spelers slechter worden als hij ze met rust laat. In zijn boek vertelt hij ook het concentratievermogen van voetballers te trainen, zodat ze zijn strijdplan tot in de perfectie kunnen uitvoeren.", "Meerdere keren kwam PSV met de schrik vrij na een terugval, maar over het algemeen kan Schmidt terugkijken op een redelijk stabiel eerste halfjaar. Op een kleine herfstdip na, mede door een heftige coronauitbraak in de selectie.", "Donderspeech in het Duits", "Aanvoerder Denzel Dumfries herinnert zich ook een woede-uitbraak in de rust van het Europa League-duel met PAOK, toen PSV onnozel op achterstand was gekomen. Schmidt hield zijn donderspeech ineens in het Duits. \"Dan weet je dat hij echt boos is.\"", "PSV verloor sindsdien geen wedstrijd meer, is al elf offici\u00eble duels ongeslagen.", "Het harde regime van Schmidt zorgt volgens Dumfries voor een sterke teamgeest, vertelde hij op het clubkanaal. \"We gaan heel goed met elkaar om, durven eerlijk naar elkaar te zijn en zijn professioneel. Binnen en buiten het veld.\"", "Dat werd duidelijk toen Mohamed Ihattaren na een moeilijke periode zijn eerste treffer maakte en Schmidt in de armen viel. En dat terwijl de twee in de voorbereiding nog zo met elkaar overhoop lagen."], "authors": ["Psv-Aanvoerder Denzel Dumfries Over De Aanpak Van Trainer Roger Schmidt."], "keywords": ["pauze", "van", "speler", "radicale", "het", "zijn", "en", "elkaar", "heeft", "een", "psv", "met", "geen", "op", "bij", "hij", "schmidt"], "pubDate": null, "publicationId": "88173a0d-96a0-3f0e-a203-5a13f8839a59"}