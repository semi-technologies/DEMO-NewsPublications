{"id": "6e18c071-cab6-30b4-91fc-592deeb8d778", "title": "Sinterklaas in Belgisch woonzorgcentrum besmet 45 mensen met coronavirus", "url": "https://nu.nl/buitenland/6096272/sinterklaas-in-belgisch-woonzorgcentrum-besmet-45-mensen-met-coronavirus.html", "summary": "Een sinterklaas die een woonzorgcentrum bezocht in de Belgische gemeente Mol, bleek besmet met het coronavirus en heeft minstens 45 bewoners en medewerkers van het centrum besmet.\nDe gezondheidsautoriteiten van Mol zeggen dat het sinterklaasbezoek niet was gemeld en dat het waarschijnlijk was afgeraden als dat wel was gebeurd.\nDe sinterklaas zou alleen gemeenschappelijke ruimtes hebben bezocht, aldus de gemeente op basis van een verklaring van het zorgcentrum.\nDe man die de goedheiligman speelde, was de zoon van een van de bewoners en dus vertrouwd in het centrum.\nDe gemeente en de Belgische gezondheidsautoriteiten houden de situatie in de gaten en bieden het centrum waar nodig hulp.", "paragraphs": ["Een sinterklaas die een woonzorgcentrum bezocht in de Belgische gemeente Mol, bleek besmet met het coronavirus en heeft minstens 45 bewoners en medewerkers van het centrum besmet. De gezondheidsautoriteiten van Mol zeggen dat het sinterklaasbezoek niet was gemeld en dat het waarschijnlijk was afgeraden als dat wel was gebeurd.", "De sinterklaas zou alleen gemeenschappelijke ruimtes hebben bezocht, aldus de gemeente op basis van een verklaring van het zorgcentrum. Ook zou er afstand gehouden zijn en heeft de hulpsint geen cadeaus overhandigd.", "De man die de goedheiligman speelde, was de zoon van een van de bewoners en dus vertrouwd in het centrum. Hem in het sinterklaaspak hijsen, kon daardoor \"geen kwaad\" volgens het woonzorgcentrum. Het initiatief werd genomen om de ouderen wat verlichting te bieden in deze zware coronaperiode.", "Tijdens het bezoek had de hulpsint geen klachten, maar hij bleek achteraf dus wel een zogenoemde 'superverspreider' te zijn.", "De gemeente en de Belgische gezondheidsautoriteiten houden de situatie in de gaten en bieden het centrum waar nodig hulp. In de gemeente waren vrijwel alle aan Sinterklaas gerelateerde activiteiten verboden. Scholen moesten bijvoorbeeld online alternatieven organiseren."], "authors": ["Door"], "keywords": ["van", "45", "dat", "woonzorgcentrum", "besmet", "een", "het", "sinterklaas", "coronavirus", "en", "centrum", "geen", "zou", "gemeente", "belgisch", "met", "mensen"], "pubDate": null, "publicationId": "4d7a0f80-7953-388c-9af8-e7a437b5632e"}