{"id": "d60e777b-739a-3db3-9960-0e88bd4b3272", "title": "De meest gelezen fondsinterviews van 2020", "url": "https://www.fondsnieuws.nl/nieuws/de-meest-gelezen-fondsinterviews-van-2020", "summary": "\u2018Dit wordt het decennium van goedkope aandelen\u2019, stelt Richard Halle, fondsmanager bij M&G, in het best gelezen fondsinterview van dit jaar.\nHij acht de kans groot dat dit het decennium van Europese waardeaandelen en van andere goedkope assets worden.\nDe cumulatieve outperformance na kosten over de afgelopen vijf jaar (per mei 2020) was bijna 17 procent: 44,4 procent voor Obam, tegen 27,5 procent voor de benchmark.\nHij wijst daarbij op de koers-winstverhouding van circa 24 voor Europese groeiaandelen en van slechts 11 voor waarde-aandelen op basis van de verwachte \u2013 opgeveerde \u2013 winsten in 2021-2022.\nTop-10 meest van gelezen fondsinterviews van 2020:", "paragraphs": ["Volgens Sam Witherow, beheerder van het JP Morgan Global Dividend Fund, kunnen beleggers toch het beste op zoek gaan naar saaie, voorspelbare dividendbetalers. Juist deze beursgenoteerde bedrijven zijn aantrekkelijk gewaardeerd; hun dividendrendement wordt voor de komende jaren geschat op pakweg 10 procent per jaar.", "Toen de crisis in maart een feit was, werd de pay-out opgeschort en duikelden divdendfondsen fors naar beneden. Witherow verwachtte eind oktober dat de dividenduitkeringen dit jaar wereldwijd met 12 procent zullen dalen. \u2018De meeste pijn zit in Europa en in het ontwikkelde deel van Azi\u00eb. De VS zijn een positieve uitzondering op de regel. Hier stijgen de dividenden dit jaar zelfs met 1 procent. Dat is verbazingwekkend in deze moeilijke macro-economische omgeving\u2019, aldus Witherow in zijn interview met Fondsnieuws.", "Capitulatiefase waardeaandelen", "Na de koersval van maart, ging de aandacht van lezers vooral uit naar de aandelenmarkten. \u2018Dit wordt het decennium van goedkope aandelen\u2019, stelt Richard Halle, fondsmanager bij M&G, in het best gelezen fondsinterview van dit jaar. Hall had het vooral over waardeaandelen, die volgens hem aan de vooravond staan van een ware comeback.", "Het is geen geheim dat waardebeleggers al jaren lijdzaam moeten toezien hoe de koersen van groeiaandelen steeds verder weglopen. Voor Halle voelt het alsof we zijn aanbeland in een capitulatiefase waarin iedereen waardeaandelen opgeeft.", "\u2018De laatste weken heb ik meer telefoontjes van potenti\u00eble klanten gehad dan in de voorbije jaren, want sommige concurrenten heffen hun waardefondsen op vanwege het gebrek aan belangstelling of door een sterke uitstroom. Sommige waardefondsen worden ook gewoon te klein voor institutionele beleggers.\u2019 Dat zijn volgens hem signalen dat we de bodem in zicht hebben. Hij acht de kans groot dat dit het decennium van Europese waardeaandelen en van andere goedkope assets worden.", "Obam verzelfstandigd", "Nieuws van een andere orde was de verzelfstandiging van het op \u00e9\u00e9n na oudste beleggingsfonds van Nederland: BNP Paribas Fortis stootte het wereldaandelenfonds af en gaat verder als , Obam Investment Management BV.", "En wat is nu het geheim van het fonds dat in 2008 met een daling van ruim 60 procent van zijn voetstuk viel, maar inmiddels weer in de armen van beleggers is gesloten, dankzij een meer stabiele performance. In de afgelopen vijf jaar deed Obam het in 69 procent van de tijd beter dan de zelfgekozen benchmark. In een opgaande markt is dat 73 procent en een in neergaande markt is dat in 63 procent van de tijd zo. De cumulatieve outperformance na kosten over de afgelopen vijf jaar (per mei 2020) was bijna 17 procent: 44,4 procent voor Obam, tegen 27,5 procent voor de benchmark.", "Aandacht voor obligaties was er ook dit jaar, zeker toen het dringen bleek bij de nooduitgang in de tweede helft van maart. 'Nu iedereen tegelijk door hetzelfde poortje naar buiten wil, gebeuren er dingen op de obligatiemarkten die ik nog nooit heb gezien', zei Najib Nakad, directeur beleggingen van Hof & Hoorneman Bankiers, aan het einde van het eerste kwartaal van dit jaar.", "Volgens hem werd deze zeer hoge risicopremie veroorzaakt door angst, maar ook door problemen die te maken hebben met de 'liquiditeits-transformatie'. Nakad vergelijkt de vastrentende markt met de Albert Cuyp markt in Amsterdam: \u2018Er is niet \u00e9\u00e9n kraam waar een bepaalde lening wordt verhandeld, dat kan op elke plek. Dat is het cruciale verschil met de aandelenmarkten.", "Daar is vaak \u00e9\u00e9n hoofdnotering waar kopers en verkopers elkaar weten te vinden. Meer transparantie dus. De obligatiemarkt is daarentegen veel meer versnipperd, een bedrijf heeft \u00e9\u00e9n aandeel, maar vele obligatieleningen.\u2019 In een stress situatie komen de problemen aan de oppervlakte en hebben partijen moeite om uitstroom in hun fonds op te vangen op het moment dat dat aan de orde is.", "Schroder stuurt de belegger op koopjesjacht", "Een crisis als dit jaar biedt koopjesjagers een kans, zo hield Andrew Evans, fondsmanager van het Schroder European Recovery Fund, de redactie in het interview voor, Hij stelt dat deze koopjes gezocht moeten worden in cyclische aandelen in Europa. Nog nooit eerder waren deze zo goedkoop.", "\u2018Waardeaandelen waren al goedkoop en werden in de coronacrisis nog goedkoper. De duurste aandelen zijn alleen maar duurder geworden en zijn nu nog hoger gewaardeerd dan tijdens de internethype in 2000\u2019, stelde Evans.", "Hij stelde begin november van dit jaar dat het waarderingsverschil tussen de MSCI Europe groei-index en waarde-index nog niet eerder zo groot was. Hij wijst daarbij op de koers-winstverhouding van circa 24 voor Europese groeiaandelen en van slechts 11 voor waarde-aandelen op basis van de verwachte \u2013 opgeveerde \u2013 winsten in 2021-2022.", "Top-10 meest van gelezen fondsinterviews van 2020:"], "authors": [], "keywords": ["van", "dat", "dit", "een", "procent", "fondsinterviews", "en", "meest", "2020", "zijn", "op", "voor", "gelezen", "het"], "pubDate": null, "publicationId": "42659b33-82ca-3b19-afea-97b241129e8f"}