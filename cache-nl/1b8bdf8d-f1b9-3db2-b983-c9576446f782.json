{"id": "1b8bdf8d-f1b9-3db2-b983-c9576446f782", "title": "Het perfecte (verkoop)plaatje: waarom je nooit een prullenbak op Funda ziet", "url": "https://www.rtlnieuws.nl/lifestyle/artikel/5193700/perfecte-funda-foto-waaom-je-nooit-een-prullenbak-op-funda-ziet-het", "summary": "Als je aandacht besteedt aan je interieur en echt de puntjes op de i zet, krijg je veel betere foto\u2019s.\nEen huis waarvan alleen vier witte muren te zien zijn, verkoopt veel lastiger dan een mooi, keurig ingericht huis.\nAltijd mooi weerOver mooi licht gesproken: is het je weleens opgevallen dat het op Funda altijd mooi weer is?\n\"Als het heel hard regent op een dag dat we de foto\u2019s maken, gaan we vaak nog een keer terug.\nNiemand schiet er iets mee op als je een verkeerde voorstelling van zaken geeft.\"", "paragraphs": ["\"Mooie spullen maken mooie foto\u2019s\", besluit Van Vrouwerf. \"Dat klinkt simpel, maar het is vaak wel zo. Als je aandacht besteedt aan je interieur en echt de puntjes op de i zet, krijg je veel betere foto\u2019s. Een huis waarvan alleen vier witte muren te zien zijn, verkoopt veel lastiger dan een mooi, keurig ingericht huis. Als er dan ook nog eens rust is, ruimtelijkheid \u00e9n heel mooi licht, dan heb je een winnaar. Dan kan het eigenlijk niet misgaan.\"", "Altijd mooi weer", "Over mooi licht gesproken: is het je weleens opgevallen dat het op Funda altijd mooi weer is? Dat is natuurlijk geen toeval. Een grauwe dag wekt negatieve gevoelens op, terwijl de meeste mensen blij worden van een strakblauwe lucht. Vastgoedfotografen kunnen niet altijd wachten tot de zon gaat schijnen, dus het komt weleens \u2013 vaak \u2013 voor dat een grijze lucht achteraf wordt omgetoverd in een blauwe. \"Dat gebeurt absoluut\", bekent Van Vrouwerf. \"Als het heel hard regent op een dag dat we de foto\u2019s maken, gaan we vaak nog een keer terug. Maar dat kost veel tijd. Als het alleen een beetje miezert, is het net zo makkelijk om gewoon de lucht te vervangen.\" Ook bij het bedrijf waar De Raaff werkt, gebeurt het aan de lopende band. \"Bij Zibber hebben we een goedweergarantie\", grapt ze.", "Afgezien van de lucht wordt er weinig digitaal gemanipuleerd in de vastgoedfotografie. Van Vrouwerf: \"Minuscule cosmetische ingrepen willen we nog weleens doen, maar het is niet zo dat we een mislukt grasveld weer mooi groen gaan maken. Soms wordt ons weleens gevraagd of we een vlek op de muur willen weghalen. Dat doen we alleen op verzoek.\" De Raaff zegt hetzelfde. \"Dat gaat altijd via de makelaar. Meestal zijn dat dingen die nog worden aangepakt nadat wij de foto hebben gemaakt, zoals een muur witten of een scheur dichten. We maken de kleurtjes ook wel wat frisser, en corrigeren de bolling van de groothoeklens. Verder proberen we het zo eerlijk mogelijk te houden. Niemand schiet er iets mee op als je een verkeerde voorstelling van zaken geeft.\""], "authors": [], "keywords": ["perfecte", "verkoopplaatje", "funda", "ziet", "zo", "van", "mooi", "je", "als", "waarom", "het", "nooit", "een", "weleens", "prullenbak", "op", "dat"], "pubDate": "2020-10-30T09:20:02+01:00", "publicationId": "ce2257c9-a2d2-3c8b-975a-6872cbf4036a"}