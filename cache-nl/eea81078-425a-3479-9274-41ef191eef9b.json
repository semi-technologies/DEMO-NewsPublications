{"id": "eea81078-425a-3479-9274-41ef191eef9b", "title": "200 kilometer schaatsen in Siberi\u00eb, waarom zou je dat doen?", "url": "https://www.parool.nl/ps/200-kilometer-schaatsen-in-siberie-waarom-zou-je-dat-doen~bb252e5f/", "summary": "\u201cEen opdrachtgever vroeg me om een reis naar Siberi\u00eb te maken, wat voor reis, dat was nog niet duidelijk.\nBleek het om een schaatsreis te gaan, waarin ik moest meedoen aan een vijfdaagse schaatsmarathon van 200 kilometer.\nIk dacht dat ik tussen de regels door had laten merken dat ik niet zo\u2019n schaatser was.\nEn zo pikte ik het schaatsen weer op.\u201dEn toen heeft u 200 kilometer \u00adgeschaatst in Siberi\u00eb?\nMaar ze zeggen ook: als het in Nederland keihard zou gaan vriezen, vlogen we meteen terug.\u201d", "paragraphs": ["Beeld Shutterstock", "Klinkt als een avontuur.", "\u201cEen opdrachtgever vroeg me om een reis naar Siberi\u00eb te maken, wat voor reis, dat was nog niet duidelijk. Ik zei alvast ja. Bleek het om een schaatsreis te gaan, waarin ik moest meedoen aan een vijfdaagse schaatsmarathon van 200 kilometer. Ik dacht dat ik tussen de regels door had laten merken dat ik niet zo\u2019n schaatser was. Maar ze wilden me toch sturen.\u201d", "Paniek?", "\u201cIk hoorde het rond kerst, de reis zou half februari plaatsvinden. Toen heb ik eerst een tijdje niks gedaan. Ik had weleens geschaatst als kind en dacht: schaatsen is als fietsen, dat verleer je niet. Eind januari stapte ik op het ijs. Schaatsen bleek niet als fietsen te zijn. Ik had toen nog zo\u2019n vier weken.\u201d", "Kwam dit nog goed?", "\u201cBij de Jaap Edenbaan kon ik les \u00adkrijgen. Ik ging vier tot vijf keer per week, drie weken lang. En zo pikte ik het schaatsen weer op.\u201d", "En toen heeft u 200 kilometer \u00adgeschaatst in Siberi\u00eb?", "\u201cNou, nee. Ik kwam aan op het vliegveld van Irkoetsk en was mijn bagage kwijt. Ik had dus geen schaatsen. Ik was daar met een groep van zo\u2019n dertig Nederlanders die meededen aan de marathon, maar niemand had een reservepaar. Op de voorlaatste dag werd mijn koffer nabezorgd. Ik heb dus \u00e9\u00e9n dag kunnen schaatsen.\u201d", "Maar er is wel een boek.", "\u201cJa, ik heb een paar dagen lang kunnen observeren waarom Nederlanders zo gek zijn om helemaal naar Siberi\u00eb te reizen om op natuurijs te kunnen schaatsen. De voornaamste reden: de winters in Nederland zijn te zacht en ze houden van reizen. Maar ze zeggen ook: als het in Nederland keihard zou gaan vriezen, vlogen we meteen terug.\u201d"], "authors": ["Tom Grosfeld"], "keywords": ["van", "waarom", "als", "het", "200", "op", "zou", "siberi\u00eb", "ik", "schaatsen", "doen", "je", "dat", "een", "te", "om", "niet", "kilometer"], "pubDate": "2020-11-20T09:32:00+01:00", "publicationId": "a3002aeb-6d5a-3894-adcb-0212effbc567"}