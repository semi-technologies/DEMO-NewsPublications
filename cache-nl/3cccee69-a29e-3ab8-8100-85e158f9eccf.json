{"id": "3cccee69-a29e-3ab8-8100-85e158f9eccf", "title": "Pati\u00ebnten in Britse ambulances wachten tot negen uur op opname", "url": "https://www.metronieuws.nl/in-het-nieuws/buitenland/2021/01/patienten-in-britse-ambulances-wachten-tot-negen-uur-op-opname/", "summary": "Pati\u00ebnten in Britse ambulances wachten tot negen uur op opnamePati\u00ebnten die per ambulance naar het ziekenhuis worden vervoerd, moeten in Groot-Brittanni\u00eb ongekend lang wachten voordat ze worden opgenomen.\nIn sommige gevallen kan het wel negen uur duren voordat het ziekenhuis klaar is om de pati\u00ebnt op te nemen, zei het hoofd van het college van verpleegkundigen tegen de zender Sky News.\nHij riep de bevolking dan ook opnieuw op om zich aan de lockdownregels te houden.\n2 miljoen mensen inge\u00ebntVaccineren in het Verenigd Koninkrijk gebeurt wel met een lekker tempo: er zijn al ongeveer twee miljoen mensen inge\u00ebnt tegen het coronavirus.\nHancock zei dat afgelopen week net zo veel mensen zijn gevaccineerd als in de maand december.", "paragraphs": ["Pati\u00ebnten in Britse ambulances wachten tot negen uur op opname", "Pati\u00ebnten die per ambulance naar het ziekenhuis worden vervoerd, moeten in Groot-Brittanni\u00eb ongekend lang wachten voordat ze worden opgenomen. In sommige gevallen kan het wel negen uur duren voordat het ziekenhuis klaar is om de pati\u00ebnt op te nemen, zei het hoofd van het college van verpleegkundigen tegen de zender Sky News.", "De lange wachttijden voor de ziekenhuizen hebben directe gevolgen voor andere mensen in een medische noodsituatie. Het kan soms wel tien uur duren voordat een ambulance hen kan bereiken.", "", "Wel toestemming gegeven maar niet getoond, herlaad de pagina. Twitter wordt niet geladen omdat je geen toestemming hebt gegeven. Klik hier om het aan te passen.", "'The virus is out of control.' Mayor of London Sadiq Khan says the ambulance service in the capital is responding to between 8,000 and 9,000 calls a day, with firefighters and police officers being called on to drive ambulances. Read more: https://t.co/dpaTu5QcbE pic.twitter.com/SaP6rKeQs9 \u2014 Sky News (@SkyNews) January 8, 2021", "Volgens de minister van Volksgezondheid, Matt Hancock, is de situatie in Britse ziekenhuizen \u201ezeer ernstig\u201d. Hij riep de bevolking dan ook opnieuw op om zich aan de lockdownregels te houden.", "In Londen dreigen de ziekenhuizen overbelast te raken door de crisis. Brandweerlieden en agenten zijn daar ingezet om ambulances te bemannen.", "2 miljoen mensen inge\u00ebnt", "Vaccineren in het Verenigd Koninkrijk gebeurt wel met een lekker tempo: er zijn al ongeveer twee miljoen mensen inge\u00ebnt tegen het coronavirus. Hancock zei dat afgelopen week net zo veel mensen zijn gevaccineerd als in de maand december. Dus het gaat volgens hem steeds sneller de goede kant op. Hij wil straks dagelijks bekendmaken hoeveel mensen zijn gevaccineerd.", "In het land van 68 miljoen inwoners zijn rond de 59 miljoen coronatests uitgevoerd en 3 miljoen besmettingen vastgesteld. Er zijn grote zorgen over een nieuwe variant van het virus. Tot dusver zijn volgens de gezondheidsautoriteiten circa 80.000 coronapati\u00ebnten bezweken als gevolg van Covid-19. Momenteel liggen er ongeveer 3000 pati\u00ebnten in kritieke toestand in het ziekenhuis.", "Lees ook: Oproep aan kabinet: \u2018Prik ook \u2019s nachts en red het festivalseizoen\u2019"], "authors": [], "keywords": ["tot", "mensen", "zijn", "van", "wachten", "negen", "om", "een", "britse", "ziekenhuizen", "op", "ambulances", "pati\u00ebnten", "te", "het", "uur", "opname", "miljoen"], "pubDate": "2021-01-10T18:04:02Z", "publicationId": "7c385e14-de2a-3447-b45a-fe7d316f7641"}