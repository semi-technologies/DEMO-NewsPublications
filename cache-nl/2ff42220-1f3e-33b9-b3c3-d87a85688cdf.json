{"id": "2ff42220-1f3e-33b9-b3c3-d87a85688cdf", "title": "Dr. Dre in ziekenhuis opgenomen met een hersenbloeding", "url": "https://nu.nl/achterklap/6100360/dr-dre-in-ziekenhuis-opgenomen-met-een-hersenbloeding.html", "summary": "De Amerikaanse rapper en muziekproducer Dr. Dre is maandag met een hersenbloeding opgenomen in het ziekenhuis.\nOp Instagram laat hij zelf weten dat het goed met hem gaat en hij het ziekenhuis snel mag verlaten.\nHoewel hij zelf niet ingaat op de details, melden diverse media dat hij last zou hebben van een aneurysma, een uitstulping in een bloedvat van de hersenen.\nDe 55-jarige producer, geboren als Andr\u00e9 Romelle Young, werd met spoed naar een ziekenhuis in Los Angeles gebracht.\nEerder meldden bronnen dat Young maandelijks 1,9 miljoen dollar (1,6 miljoen euro) aan alimentatie wil hebben.", "paragraphs": ["De Amerikaanse rapper en muziekproducer Dr. Dre is maandag met een hersenbloeding opgenomen in het ziekenhuis. Op Instagram laat hij zelf weten dat het goed met hem gaat en hij het ziekenhuis snel mag verlaten.", "Hoewel hij zelf niet ingaat op de details, melden diverse media dat hij last zou hebben van een aneurysma, een uitstulping in een bloedvat van de hersenen. Daarvoor moest hij eerder al meerdere tests ondergaan.", "De 55-jarige producer, geboren als Andr\u00e9 Romelle Young, werd met spoed naar een ziekenhuis in Los Angeles gebracht. De artiest zou op de intensivecareafdeling terecht zijn gekomen.", "Dr. Dre is momenteel in een moeizame scheidingsprocedure verwikkeld met zijn bijna ex-vrouw Nicole Young. De twee maakten in het voorjaar van 2020 bekend na 24 jaar huwelijk te gaan scheiden. Eerder meldden bronnen dat Young maandelijks 1,9 miljoen dollar (1,6 miljoen euro) aan alimentatie wil hebben."], "authors": ["Door", "Anp Nu.Nl"], "keywords": ["van", "ziekenhuis", "hersenbloeding", "dr", "young", "met", "een", "opgenomen", "dre", "op", "het", "hij", "dat", "zou"], "pubDate": null, "publicationId": "4d7a0f80-7953-388c-9af8-e7a437b5632e"}