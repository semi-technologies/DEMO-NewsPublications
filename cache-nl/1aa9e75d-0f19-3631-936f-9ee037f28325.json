{"id": "1aa9e75d-0f19-3631-936f-9ee037f28325", "title": "Schwarzenegger over Capitoolbestorming: 'Deed me denken aan Kristallnacht'", "url": "https://nos.nl/artikel/2363854-schwarzenegger-over-capitoolbestorming-deed-me-denken-aan-kristallnacht.html", "summary": "De voormalige Republikeinse gouverneur van Californi\u00eb en Hollywoodster Arnold Schwarzenegger heeft een videoboodschap gedeeld waarin hij reageert op de bestorming van het Capitool, die hem deed denken aan de Kristallnacht.\n\"Als Oostenrijker weet ik maar al te goed wat er in de Kristallnacht gebeurde.\nGepleegd door het nazi-equivalent van de Proud Boys\", zegt Schwarzenegger, verwijzend naar de Amerikaanse extreemrechtse en neofascistische beweging die (politiek) geweld niet schuwt.\nHet gebroken glas van de ruiten van het Capitool\", zegt Schwarzenegger.\n\"Daarmee sloegen ze niet alleen de ruiten in, maar ook de idee\u00ebn en idealen die wij vanzelfsprekend achtten.\"", "paragraphs": ["De voormalige Republikeinse gouverneur van Californi\u00eb en Hollywoodster Arnold Schwarzenegger heeft een videoboodschap gedeeld waarin hij reageert op de bestorming van het Capitool, die hem deed denken aan de Kristallnacht. De video wordt veel gedeeld op sociale media.", "\"Als Oostenrijker weet ik maar al te goed wat er in de Kristallnacht gebeurde. Een nacht vol aanvallen op Joden, in 1938. Gepleegd door het nazi-equivalent van de Proud Boys\", zegt Schwarzenegger, verwijzend naar de Amerikaanse extreemrechtse en neofascistische beweging die (politiek) geweld niet schuwt.", "\"Woensdag was de Amerikaanse dag van gebroken glas. Het gebroken glas van de ruiten van het Capitool\", zegt Schwarzenegger. \"Daarmee sloegen ze niet alleen de ruiten in, maar ook de idee\u00ebn en idealen die wij vanzelfsprekend achtten.\""], "authors": [], "keywords": ["schwarzenegger", "van", "deed", "en", "kristallnacht", "zegt", "ruiten", "capitoolbestorming", "aan", "op", "het", "denken", "maar", "niet", "die"], "pubDate": null, "publicationId": "88173a0d-96a0-3f0e-a203-5a13f8839a59"}