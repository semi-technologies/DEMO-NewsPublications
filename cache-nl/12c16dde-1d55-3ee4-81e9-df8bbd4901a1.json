{"id": "12c16dde-1d55-3ee4-81e9-df8bbd4901a1", "title": "Jeanswinkel in Tolbert negeert coronaregels overheid: 'Wij gaan weer open'", "url": "https://www.dvhn.nl/groningen/Jeanswinkel-in-Tolbert-negeert-coronaregels-overheid-Wij-gaan-weer-open-26293721.html", "summary": "Eigenaar Anne-Heerke Lourens kan zich niet vinden in de sluiting van de detailhandel die \u2018Den Haag\u2019 in verband met corona heeft opgelegd.\nVolgens hem is sprake van rechtsongelijkheid nu de \u2018gewone\u2019 detailhandel haar deur moet sluiten, terwijl groothandelsbedrijf Makro in Groningen normaal open is.\n,,Als controleurs zich melden, zie ik nog wel wat ik ga doen.\u2019\u2019 Hij noemt de verplichte sluiting van de detailhandel een ondoordachte maatregel.\n,,Bij de Makro in Groningen heb ik video-opnames gemaakt van winkelende klanten tussen de modeartikelen die hier verkrijgbaar zijn.\nOmdat daar in dit bedrijf niet tegen werd opgetreden, doe ik mijn zaak in Tolbert donderdagmorgen gewoon open.\u2019\u2019", "paragraphs": ["Jeanswinkel Fifty Fifty in Tolbert opent donderdag de deuren weer. Eigenaar Anne-Heerke Lourens kan zich niet vinden in de sluiting van de detailhandel die \u2018Den Haag\u2019 in verband met corona heeft opgelegd.", "Volgens hem is sprake van rechtsongelijkheid nu de \u2018gewone\u2019 detailhandel haar deur moet sluiten, terwijl groothandelsbedrijf Makro in Groningen normaal open is. ,,Daar kan de consument terecht voor schoenen, lingerie, maar ook voor spijkerbroeken. Als dit wordt toegestaan, kan de overheid mij niet verbieden om eveneens open te gaan.\u2019\u2019", "Inmiddels is bekend dat de Makro vanaf donderdag alleen nog mensen met een pas er terecht kunnen. Met die maatregel zou de drukte minder zijn.", "\u2018Ondoordachte maatregel\u2019", "De Tolberter ondernemer zegt niet bang te zijn voor overheidsingrijpen. ,,Als controleurs zich melden, zie ik nog wel wat ik ga doen.\u2019\u2019 Hij noemt de verplichte sluiting van de detailhandel een ondoordachte maatregel. ,,Er worden dingen bedacht in Den Haag zonder vooraf goed na te denken over de gevolgen. Zo ontstaat er \u00e9\u00e9n grote chaos.\u2019\u2019", "Video-opnames gemaakt", "Volgens Lourens werd dinsdag ook bij de filialen van Welkoop onder andere in Leek, nog kleding verkocht. ,,Maar ik heb met eigen ogen gezien dat dat woensdag niet meer het geval was\u2019\u2019, zegt hij. ,,Bij de Makro in Groningen heb ik video-opnames gemaakt van winkelende klanten tussen de modeartikelen die hier verkrijgbaar zijn. Omdat daar in dit bedrijf niet tegen werd opgetreden, doe ik mijn zaak in Tolbert donderdagmorgen gewoon open.\u2019\u2019"], "authors": ["Koos Bijlsma"], "keywords": ["gaan", "negeert", "nog", "van", "open", "kan", "ik", "wij", "niet", "overheid", "voor", "te", "weer", "makro", "met", "jeanswinkel", "tolbert", "coronaregels"], "pubDate": null, "publicationId": "bb59becc-5bf6-3c6d-8cdd-d41716890d16"}