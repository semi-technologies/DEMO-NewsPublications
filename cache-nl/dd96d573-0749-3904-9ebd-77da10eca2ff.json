{"id": "dd96d573-0749-3904-9ebd-77da10eca2ff", "title": "Zo bescherm je je kerstboom tegen je kat", "url": "https://www.rtlnieuws.nl/lifestyle/wonen/artikel/5164373/zo-bescherm-je-je-kerstboom-tegen-je-kat", "summary": "Stevig vastZorg dat je boom stevig staat en niet zomaar omvalt als je kat er met zijn poten tegenaan boxt.\nZo ziet je kerstboom er toch mooi versierd uit, maar is 'ie minder aantrekkelijk voor je kat en kan hij er ook niet meer zo makkelijk bij.\nBreekbare versiering boveninVind je een lege onderkant van je boom toch wat saai, hang dan de niet-breekbare versieringen onderin de boom.\nMocht je kat er dan toch mee spelen, dan sneuvelt het tenminste niet zo snel.\nDit kan alleen als je een hoog plafond in huis hebt, of wanneer je een kleinere boom kiest.", "paragraphs": ["1. Stevig vast", "Zorg dat je boom stevig staat en niet zomaar omvalt als je kat er met zijn poten tegenaan boxt. Je kerstversiering maak je ook gemakkelijk stevig door er wat extra ijzerdraad omheen te doen.", "2. Laat de onderste takken leeg", "Hang alleen kerstversiering in het midden en bovenin de boom, en laat de onderste takken leeg. Zo ziet je kerstboom er toch mooi versierd uit, maar is 'ie minder aantrekkelijk voor je kat en kan hij er ook niet meer zo makkelijk bij.", "3. Breekbare versiering bovenin", "Vind je een lege onderkant van je boom toch wat saai, hang dan de niet-breekbare versieringen onderin de boom. Mocht je kat er dan toch mee spelen, dan sneuvelt het tenminste niet zo snel. En je waardevolle, breekbare ballen? Die kun je het beste bovenin de boom hangen. Daar kan de kat sowieso niet bij! Hopen we dan maar...", "4. Een hangende boom", "Doe eens een keer gek en kies voor een hangende boom door 'm ondersteboven aan het plafond te hangen. Zo kan je kat niet bij de boom, \u00e9n het ziet er leuk uit. Maar let op! Dit kan alleen als je een hoog plafond in huis hebt, of wanneer je een kleinere boom kiest.", "5. Citroen in je boom", "Toch liever een staande boom die van top tot teen vol hangt? Laat je boom dan naar citroen ruiken om \u2018m veilig te houden. Katten vinden dit stinken en zullen daarom minder snel je prachtig versierde boom aanvallen.", "Fotocredits Headerfoto: Myshun -Pixabay"], "authors": [], "keywords": ["zo", "kerstboom", "boom", "dan", "kat", "het", "een", "je", "bescherm", "en", "niet", "er", "tegen"], "pubDate": "2020-12-06T07:28:00+01:00", "publicationId": "ce2257c9-a2d2-3c8b-975a-6872cbf4036a"}