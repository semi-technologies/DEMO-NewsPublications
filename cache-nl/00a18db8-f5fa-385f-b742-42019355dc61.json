{"id": "00a18db8-f5fa-385f-b742-42019355dc61", "title": "Directeur Van der Valk vreest het ergste als het kabinet niet met extra steun komt: 'Ik wil niet bedelen of zielig zijn, maar er gaan echt hotels omvallen als er niets wordt gedaan'", "url": "https://www.dvhn.nl/economie/Directeur-Van-der-Valk-vreest-het-ergste-als-het-kabinet-niet-met-extra-steun-komt-Ik-wil-niet-bedelen-of-zielig-zijn-maar-er-gaan-echt-hotels-omvallen-als-er-niets-wordt-gedaan-26347116.html", "summary": "Als de overheid niet snel met meer ondersteuning komt voor noodlijdende hotels, gaan er ondernemingen omvallen, zegt Freek van der Valk in een interview met Nieuwsuur.\nDe Van der Valk-directeur doet een uiterste oproep aan het kabinet: ,,Ik wil niet bedelen of zielig zijn, maar er gaan echt hotels omvallen als er niets wordt gedaan.\u201dIn het interview schetst hij een donker beeld van het hotelwezen in coronatijd.\n,,We zijn zeker onder de indruk van wat de regering aan het begin van de pandemie voor elkaar heeft gekregen.\nMaar tevreden zijn we absoluut niet.\u201dOp een na grootste horecabedrijf van NederlandBij elkaar zijn de 74 Van der Valk-hotels en de 14.000 werknemers het op een na grootste horecabedrijf van Nederland.\nMaar in de huidige lockdown, waarbij ook restaurants in hotels dicht moesten, ligt bijna alles stil.", "paragraphs": ["Als de overheid niet snel met meer ondersteuning komt voor noodlijdende hotels, gaan er ondernemingen omvallen, zegt Freek van der Valk in een interview met Nieuwsuur.", "De Van der Valk-directeur doet een uiterste oproep aan het kabinet: ,,Ik wil niet bedelen of zielig zijn, maar er gaan echt hotels omvallen als er niets wordt gedaan.\u201d", "In het interview schetst hij een donker beeld van het hotelwezen in coronatijd. ,,We zijn zeker onder de indruk van wat de regering aan het begin van de pandemie voor elkaar heeft gekregen. Dat was een slim pakket dat snel geregeld is. Maar tevreden zijn we absoluut niet.\u201d", "Op een na grootste horecabedrijf van Nederland", "Bij elkaar zijn de 74 Van der Valk-hotels en de 14.000 werknemers het op een na grootste horecabedrijf van Nederland. Voor de coronacrisis gingen de zaken in de hotels, de restaurants en met de zaalverhuur uitstekend. Maar in de huidige lockdown, waarbij ook restaurants in hotels dicht moesten, ligt bijna alles stil."], "authors": [], "keywords": ["er", "zijn", "van", "zielig", "vreest", "voor", "een", "met", "wordt", "hotels", "der", "wil", "het", "maar", "niet", "als"], "pubDate": null, "publicationId": "bb59becc-5bf6-3c6d-8cdd-d41716890d16"}