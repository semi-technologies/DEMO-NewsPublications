{"id": "c5bb3ddd-9f42-38a4-a0ac-6afe7a2ba2b8", "title": "De verborgen dochters", "url": "https://www.rtlnieuws.nl/columns/column/5199453/vrouwen-gevangen-door-familie-nederland-cultuur-femmes-freedom", "summary": "Aanvankelijk mailde deze vrouw me om raad voor 'een vriendin', maar al snel had ik door dat ze het over zichzelf had.\nWant stel je voor dat ze de familie-eer op het spel zet.\nHet niets mogen van je familie is als een gezwel dat je maar niet weg krijgt met een chemokuur; het blijft doorwoekeren totdat je vanbinnen sterft.\nDan vreesde ze voor haar leven, voor een vergelding door haar neven en broers, antwoordde ze me.\nDaarmee zou ze van de ene gevangenschap in de andere terechtkomen, stelde ik vast, dus dat was de oplossing niet.", "paragraphs": ["De radeloosheid viel overduidelijk tussen de regels door te lezen. Aanvankelijk mailde deze vrouw me om raad voor 'een vriendin', maar al snel had ik door dat ze het over zichzelf had. Het was een noodkreet van een jonge biculturele vrouw die woont in Nederland, maar nauwelijks vrijheden kent.", "Ze mag niet eens contact hebben met vriendinnen. Want stel je voor dat ze de familie-eer op het spel zet. Dat er thuis fysiek geweld aan te pas komt om haar 'in bedwang' te houden, is al erg genoeg. Maar de mentale marteling die ze ondervindt, is nog vele malen erger. Het niets mogen van je familie is als een gezwel dat je maar niet weg krijgt met een chemokuur; het blijft doorwoekeren totdat je vanbinnen sterft.", "Wat zou er gebeuren als je uit huis zou gaan, vroeg ik haar. Dan vreesde ze voor haar leven, voor een vergelding door haar neven en broers, antwoordde ze me. We brainstormden over andere eventuele vluchtroutes. Ze zou kunnen weglopen van huis of trouwen met een achterneef uit Turkije die geen Nederlands spreekt. Daarmee zou ze van de ene gevangenschap in de andere terechtkomen, stelde ik vast, dus dat was de oplossing niet. Maar wat dan wel?"], "authors": [], "keywords": ["van", "dochters", "het", "maar", "zou", "een", "ze", "je", "dat", "haar", "verborgen", "voor"], "pubDate": "2020-11-27T06:10:32+01:00", "publicationId": "ce2257c9-a2d2-3c8b-975a-6872cbf4036a"}