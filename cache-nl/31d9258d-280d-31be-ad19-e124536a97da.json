{"id": "31d9258d-280d-31be-ad19-e124536a97da", "title": "Trouwen? 'Schrijf je in bij een woningbouwvereniging, want je weet maar nooit'", "url": "https://www.rtlnieuws.nl/nieuws/nederland/artikel/5202161/schrijf-je-bij-een-woningbouwvereniging-tipt-diana-want-je-weet", "summary": "Waarom twitterde ze dat?\nVeel mensen hebben meegemaakt dat ze plotseling op straat stonden \u2013 en dat is een heftige ervaring.\n\"Ik dacht \u00f3\u00f3k dat we voor altijd bij elkaar zouden blijven, maar mijn ex gooide mij zomaar overboord... En daar sta je dan, je kunt nergens heen.\"\nJa, ze had zich ooit weleens ingeschreven bij de woningbouwvereniging, maar daar was ze alweer uitgeschreven.\nEen ander schrijnend verhaal dat ze tegenkwam op Twitter, over een vrouw met drie kinderen die met spoed woonruimte zocht.", "paragraphs": ["Waarom twitterde ze dat? En waarom kwam er z\u00f3 veel reacties op?", "Een deel is herkenning, denkt ze. Veel mensen hebben meegemaakt dat ze plotseling op straat stonden \u2013 en dat is een heftige ervaring.", "'En daar sta je dan'", "Diana is het vijf jaar geleden overkomen. \"Ik had het niet zien aankomen\", vertelt ze. Ze woonde samen. Opeens was het voorbij. \"Ik dacht \u00f3\u00f3k dat we voor altijd bij elkaar zouden blijven, maar mijn ex gooide mij zomaar overboord... En daar sta je dan, je kunt nergens heen.\"", "Tenminste, als je niets hebt om op terug te vallen. Ouders of vrienden bijvoorbeeld.", "Ja, ze had zich ooit weleens ingeschreven bij de woningbouwvereniging, maar daar was ze alweer uitgeschreven. Het lukte haar uiteindelijk om in de binnenstad van Sneek een huis te krijgen. Omdat ze nu eenmaal brutaal is aangelegd. \"Die hebben de halve wereld, zeggen ze.\"", "De aanleiding voor de tweet? Een ander schrijnend verhaal dat ze tegenkwam op Twitter, over een vrouw met drie kinderen die met spoed woonruimte zocht. Bij Diana kwamen de herinneringen weer boven."], "authors": [], "keywords": ["bij", "waarom", "het", "op", "maar", "daar", "trouwen", "woningbouwvereniging", "schrijf", "je", "een", "ze", "dat", "en", "weet", "nooit"], "pubDate": "2020-12-09T16:05:57+01:00", "publicationId": "ce2257c9-a2d2-3c8b-975a-6872cbf4036a"}