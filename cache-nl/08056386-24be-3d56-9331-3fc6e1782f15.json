{"id": "08056386-24be-3d56-9331-3fc6e1782f15", "title": "GGD Drenthe: 'We staan aan begin derde golf'; reproductiecijfer R voor Noord-Nederland stijgt naar 1,39", "url": "https://www.dvhn.nl/drenthe/GGD-Drenthe-We-staan-aan-begin-derde-golf-26290418.html", "summary": "We staan aan het begin van de derde golf, stelt de GGD Drenthe in een wekelijkse update.\nHet reproductiegetal R voor de drie noordelijke provincies is deze week gestegen naar 1,39.\nDeze noordelijke \u2018R\u2019 wordt telkens uitgerekend door rekenaars in het UMCG en het medische lab Certe.\nDe stijging komt in ieder geval niet alleen doordat meer mensen zich laten testen, want het percentage positieve testen stijgt ook, in Drenthe naar 8,7 procent en in Groningen naar 7,1 procent.\nMeer zorgpersoneelEen teken aan de wand is ook dat het aantal positieve testen onder zorgmedewerkers stijgt.", "paragraphs": ["We staan aan het begin van de derde golf, stelt de GGD Drenthe in een wekelijkse update. Het aantal positieve coronatesten stijgt in heel Noord-Nederland.", "Het reproductiegetal R voor de drie noordelijke provincies is deze week gestegen naar 1,39. Dat betekent dat de pandemie harder groeit dan afgelopen weken. Deze noordelijke \u2018R\u2019 wordt telkens uitgerekend door rekenaars in het UMCG en het medische lab Certe.", "Hoger percentage positief", "In de dagelijkse cijfers die door het RIVM bekend worden gemaakt, zijn heftige schommelingen te zien. De langer durende trend is stijgend, maar gisteren meldde het RIVM in Groningen 153 besmettingen en in Drenthe 103, en dat was in beide gevallen lager dan de dagen ervoor. De stijging komt in ieder geval niet alleen doordat meer mensen zich laten testen, want het percentage positieve testen stijgt ook, in Drenthe naar 8,7 procent en in Groningen naar 7,1 procent.", "Meer zorgpersoneel", "Een teken aan de wand is ook dat het aantal positieve testen onder zorgmedewerkers stijgt. Volgens Certe zijn sinds 8 december in het Noorden 193 zorgmedewerkers positief getest.", "Maandag lagen er 167 coronapati\u00ebnten in de noordelijke ziekenhuizen, van wie 75 zijn overgeplaatst uit andere regio\u2019s. Bovendien lagen er 70 covid pati\u00ebnten in de speciale covid-afdelingen van de verpleeghuizen."], "authors": ["Arend Van Wijngaarden"], "keywords": ["dat", "ggd", "r", "positieve", "naar", "van", "noordelijke", "golf", "voor", "het", "reproductiecijfer", "testen", "staan", "en", "stijgt", "noordnederland", "drenthe", "zijn"], "pubDate": null, "publicationId": "bb59becc-5bf6-3c6d-8cdd-d41716890d16"}