{"id": "b734582e-dc20-31f1-a4b5-0ed76459f134", "title": "Bert van Leeuwen maakt ondanks coronacrisis nieuwe reeks van Familiediner", "url": "https://nu.nl/media/6097276/bert-van-leeuwen-maakt-ondanks-coronacrisis-nieuwe-reeks-van-familiediner.html", "summary": "Ondanks de geldende coronamaatregelen gaat in januari een nieuwe reeks van Het Familiediner van start bij de EO.\nPresentator Bert van Leeuwen laat weten dat het vreemd voelt om tijdens de opnames 1,5 meter afstand te moeten houden.\nIn de 21e reeks van het programma probeert Van Leeuwen onder meer een ruzie tussen twee zussen op te lossen, die al jarenlang overhoop liggen door een verkeerd ge\u00efnterpreteerde opmerking.\nIn plaats van een diner is het moment van samenkomen een borrel geworden.\nHet nieuwe seizoen van Het Familiediner is vanaf maandag 18 januari elke week om 21.35 uur te zien bij de EO op NPO1.", "paragraphs": ["Ondanks de geldende coronamaatregelen gaat in januari een nieuwe reeks van Het Familiediner van start bij de EO. Presentator Bert van Leeuwen laat weten dat het vreemd voelt om tijdens de opnames 1,5 meter afstand te moeten houden.", "\"Wanneer het lukt om familieleden weer bijeen te brengen, voelt het toch raar om door de coronaregels de 1,5 meter afstand te moeten houden\", aldus Van Leeuwen.", "\"Maar dat mensen elkaar na jaren weer in de ogen kijken en het gesprek met elkaar aangaan, is al zo bijzonder.\"", "In de 21e reeks van het programma probeert Van Leeuwen onder meer een ruzie tussen twee zussen op te lossen, die al jarenlang overhoop liggen door een verkeerd ge\u00efnterpreteerde opmerking. Ook staat hij een familie waarin ruzie tussen een grootmoeder en haar kleindochter ontstond bij.", "Het diner kan wegens de geldende maatregelen nog niet plaatsvinden, vertelt een woordvoerder van de EO aan NU.nl. \"De deelnemers krijgen later een diner wanneer dat binnen de regels past.\"", "In plaats van een diner is het moment van samenkomen een borrel geworden. Dit is georganiseerd op een locatie waar de coronaregels goed gehandhaafd konden worden.", "Het nieuwe seizoen van Het Familiediner is vanaf maandag 18 januari elke week om 21.35 uur te zien bij de EO op NPO1."], "authors": ["Door"], "keywords": ["bert", "eo", "om", "van", "coronacrisis", "ondanks", "een", "te", "maakt", "het", "weer", "op", "diner", "dat", "nieuwe", "reeks", "familiediner", "leeuwen"], "pubDate": null, "publicationId": "4d7a0f80-7953-388c-9af8-e7a437b5632e"}