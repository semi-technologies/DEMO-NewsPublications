{"id": "e55a388e-0861-3b2f-a49e-51378ee9497d", "title": "Bright 25 van 2020: de belangrijkste gadgets en tech van het jaar", "url": "https://www.rtlnieuws.nl/tech/artikel/5204884/bright-25-van-2020-de-belangrijkste-gadgets-en-tech-van-het-jaar", "summary": "Ons techfest Bright Day, met de afgelopen edities telkens twintigduizend bezoekers, kon logischerwijs niet doorgaan.\nOp social media bereikten we dankzij de groei van ons YouTube-kanaal de grens van 500 duizend volgers.\nIn een tijdsbestek van een paar weken groeide ons account daar van 20 naar 350 duizend volgers, waarmee de volgende mijlpaal van 1 miljoen volgers binnen handbereik is.\nSamsung SeroWij konden \u2018m al eerste in Nederland testen: de Sero televisie van Samsung.\nHij werkt trouwens het beste met Samsung smartphones samen.", "paragraphs": ["25. Bright 15 jaar", "2020 is het jaar van corona, zonder twijfel. Ons techfest Bright Day, met de afgelopen edities telkens twintigduizend bezoekers, kon logischerwijs niet doorgaan. Dat was een domper. Maar 2020 is ook ons jubileumjaar. Bright bestaat vijftien jaar en nog altijd vol van vernieuwing. We vierden onze verjaardag met de grootste give-away die we ooit hebben gedaan: de Bright Brekr elektrische brommer, uit de Achterhoek. Wat een beauty. We zijn jaloers op de winnaar. Mede door de crisis verdwenen dit jaar helaas onze eigen website en mobiele app, om in te trekken bij onze grote broer RTL Nieuws.", "Op social media bereikten we dankzij de groei van ons YouTube-kanaal de grens van 500 duizend volgers. Kort daarop echter explodeerde ons TikTok-kanaal en ging een video over de iPhone 12 met 14 miljoen (!) views viraal. In een tijdsbestek van een paar weken groeide ons account daar van 20 naar 350 duizend volgers, waarmee de volgende mijlpaal van 1 miljoen volgers binnen handbereik is. Een mooier cadeau hadden we ons in dit geplaagde jubileumjaar niet kunnen wensen. Dank daarvoor!", "24. Samsung Sero", "Wij konden \u2018m al eerste in Nederland testen: de Sero televisie van Samsung. Een 43 inch 4K QLED tv die je in een verticale stand kunt zetten om staande TikTok-video\u2019s en Insta Stories op een groot scherm te kijken. We prijzen Samsung voor het lef om dit product op de markt te brengen en om net als eerder met de Serif en The Frame de saaie vorm van een tv op te schudden, maar de Serif is op de keper beschouwd een oplossing op zoek naar een probleem. Hij werkt trouwens het beste met Samsung smartphones samen."], "authors": [], "keywords": ["25", "van", "belangrijkste", "2020", "jaar", "tech", "gadgets", "en", "een", "met", "samsung", "om", "bright", "op", "te", "het", "ons"], "pubDate": "2020-12-24T13:58:08Z", "publicationId": "ce2257c9-a2d2-3c8b-975a-6872cbf4036a"}