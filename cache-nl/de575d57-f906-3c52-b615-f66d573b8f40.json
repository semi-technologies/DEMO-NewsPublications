{"id": "de575d57-f906-3c52-b615-f66d573b8f40", "title": "Het feestmenu van Yvette van Boven voor een kerst in kleine kring", "url": "https://www.volkskrant.nl/kijkverder/v/2020/kerst-in-kleine-kring-het-feestmenu-van-yvette-van-boven~v409800/", "summary": "Leng de siroop aan met water tot je 400 ml hebt.\nVerwarm het op laag vuur tot het net zo warm is dat u uw vinger er nog in durft te steken, knijp de gelatine uit en roer ze van het vuur af door de warme siroop tot ze zijn opgelost.\nZet ze op een blaadje in de koelkast en laat ze zeker 4 uur of een nacht opstijven.\nGiet eerst het citroensap erbij en als alles mooi glad is druppel al roerend de olijfolie erdoor tot een dikke dressing.\nVul een kom met heet water en hang ze een voor een in het warme water, heel even maar tot u ziet dat de randen van de puddinkjes iets loslaten.", "paragraphs": ["Voorbereiden", "Maak de duindoorngelei het liefst een dag van tevoren. Week de gelatineblaadjes 10 minuten in een kom koud water. Leng de siroop aan met water tot je 400 ml hebt. Verwarm het op laag vuur tot het net zo warm is dat u uw vinger er nog in durft te steken, knijp de gelatine uit en roer ze van het vuur af door de warme siroop tot ze zijn opgelost.", "Laat het mengsel iets afkoelen, en voeg de kaki toe. Draai in de blender of met de staafmixer glad en giet het sap in de schone vormpjes. Zet ze op een blaadje in de koelkast en laat ze zeker 4 uur of een nacht opstijven.", "Stamp de knoflooktenen met het zout in de vijzel glad. Voeg de peper, rozemarijn en venkelzaad toe en maal door. Giet eerst het citroensap erbij en als alles mooi glad is druppel al roerend de olijfolie erdoor tot een dikke dressing. Proef!", "Tip: Gaat de dressing schiften, omdat u de olie te snel erbij goot: stamp er een ijsblokje door en hij bindt weer netjes zoals het hoorde.", "Bereiden", "Haal de ingredi\u00ebnten tijdig uit de koelkast en laat ze op kamertemperatuur komen.", "Haal de geleivormpjes uit de koelkast. Vul een kom met heet water en hang ze een voor een in het warme water, heel even maar tot u ziet dat de randen van de puddinkjes iets loslaten. Kiep ze dan op de borden.", "Leg om en om stukken buffelmozzarella en plakken kakifruit om de gelei heen en besprenkel de salade met de dressing. Garneer met duindoornbessen, rozemarijn en/of kaapse bessen."], "authors": ["November"], "keywords": ["tot", "water", "van", "kring", "het", "feestmenu", "op", "voor", "met", "yvette", "boven", "een", "ze", "kerst", "en", "uit", "kleine"], "pubDate": null, "publicationId": "1a359314-37ee-33a8-8de7-301d3eb2ed28"}