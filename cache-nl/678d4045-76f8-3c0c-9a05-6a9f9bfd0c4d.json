{"id": "678d4045-76f8-3c0c-9a05-6a9f9bfd0c4d", "title": "\u2019We stonden 76 uur lang stil in de sneeuw\u2019", "url": "https://www.telegraaf.nl/lifestyle/1224512999/we-stonden-76-uur-lang-stil-in-de-sneeuw", "summary": "Die ene magische reis, die dramavakantie en altijd in de koffer: reizigers delen hun ervaringen.\nMooiste herinnering\u201eHet huwelijksaanzoek van mijn man in mijn favoriete wintersportplaats Serfaus!\nUiteindelijk heb ik tijdens die reis hulp van vele locals gekregen en hebben de kids een fantastische reis gehad.\u201dFavoriete winterbestemming\u201eSerfaus dus!\nUiteindelijk werd ik dat pas op mijn 29e, doordat ik instapte bij Wintertrips en voelt het alsof ik mijn kinderdroom heb waargemaakt.\u201dLangste vertraging\u201eDrie jaar geleden op de terugweg van een opleidingsreis.\nOok mijn pocketblender die ik met fruit vul, is onmisbaar!", "paragraphs": ["Die ene magische reis, die dramavakantie en altijd in de koffer: reizigers delen hun ervaringen. Deze week: Stefana Boot (33), eigenaar Wintertrips en RDAM GYM.", "Mooiste herinnering", "\u201eHet huwelijksaanzoek van mijn man in mijn favoriete wintersportplaats Serfaus! Het is mijn tweede thuis.\u201d", "Drama", "\u201eDie keer dat het heel hard begon te sneeuwen waardoor het voor de groep onervaren middelbare scholieren die we leerden ski\u00ebn, heel lastig werd om terug te komen naar de bus. Uiteindelijk heb ik skidoo\u2019s \u2013 sneeuwscootertaxi\u2019s \u2013 kunnen regelen om de kids weer bij de bus te krijgen. Daar wachtte de volgende uitdaging want het bleef maar sneeuwen. Mijn vaste chauffeur heeft de groep met behulp van sneeuwkettingen over een smalle bergpas veilig thuis weten te brengen. Uiteindelijk heb ik tijdens die reis hulp van vele locals gekregen en hebben de kids een fantastische reis gehad.\u201d", "Favoriete winterbestemming", "\u201eSerfaus dus! Als klein meisje kroop ik er al rond in mijn skipakje. Ik keek op tegen de skileraren en droomde er later van zelf skileraar te worden. Uiteindelijk werd ik dat pas op mijn 29e, doordat ik instapte bij Wintertrips en voelt het alsof ik mijn kinderdroom heb waargemaakt.\u201d", "Langste vertraging", "\u201eDrie jaar geleden op de terugweg van een opleidingsreis. We vertrokken eind van de middag uit Oostenrijk en hebben er 22 uur over gedaan om thuis te komen... Letterlijk zeven uur stilgestaan op de snelweg.\u201d", "Ultieme gadget", "\u201eMijn telefoon! Kijken hoe het met de sneeuwvoorspellingen staat of op zoek naar een goed restaurantje. Ik moet ook altijd bereikbaar zijn voor mijn werk. Ook mijn pocketblender die ik met fruit vul, is onmisbaar! Als je drie weken in Oostenrijk zit en de keuze hebt uit schnitzels, Keiserschmarren, spaghetti en pizza, snak je op een gegeven moment naar vitamines.\u201d", "Altijd mee", "\u201eIk mag van mijn man nooit op reis zonder \u2019aappie\u2019: een knuffelbeertje! Zelfs als ik hem probeer te vergeten, zorgt mijn man ervoor dat hij met een lief kaartje in mijn tas zit.\u201d", "Droom", "\u201eCanada om te heliski\u00ebn of te heliboarden.\u201d", "Overschat", "\u201eCandle light diner in een bergrestaurant. Wat een teleurstelling! Toen we in het restaurant aankwamen, was het nog steeds dezelfde \u2019vreetschuur\u2019 als overdag, behalve dat ene kaarsje op tafel.\u201d", "Bekijk ook: Als een koning in een limo door Teheran", "Ook in de rubriek Mijn Reis? Mail naar [email protected]."], "authors": ["Katina Stavrianos"], "keywords": ["ik", "van", "stil", "stonden", "76", "mijn", "en", "een", "lang", "te", "sneeuw", "op", "het", "uur", "die", "reis"], "pubDate": null, "publicationId": "eaaf7e23-4e36-3c2d-bfe0-80f3507a250a"}