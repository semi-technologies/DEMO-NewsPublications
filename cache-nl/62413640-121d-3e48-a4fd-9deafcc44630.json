{"id": "62413640-121d-3e48-a4fd-9deafcc44630", "title": "Supermarktbranche herkent zich niet in kritiek Rutte: \u2018Wat kunnen we nog meer doen?\u2019", "url": "https://volkskrant.nl/economie/supermarktbranche-herkent-zich-niet-in-kritiek-rutte-wat-kunnen-we-nog-meer-doen~bc9d26e3/", "summary": "De branchevereniging voor supermarkten, Centraal Bureau Levensmiddelenhandel, zegt oprecht niet te weten wat de supermarkten nog meer zouden kunnen doen.\nZeker is dat er grote verschillen bestaan tussen zowel verschillende supermarktmerken als vestigingen van supermarkten in heel Nederland.\nDe woordvoerder van het CBL wil er niet aan.\n\u2018Het kan altijd zo zijn dat het in een specifieke supermarkt net even wat minder gaat.\nOnze vraag is dan ook: wat zou er nog meer moeten gebeuren?\u2019", "paragraphs": ["Een afgesloten gang voor het vakkenvullen in een Jumbo supermarkt. Beeld ANP", "E\u00e9n medewerker per tien vierkante meter, verplicht mandje of karretje om bezoekersaantallen bij te houden en afstand te handhaven, bewakers bij de deur, medewerkers met hesjes, schoonmakers die met alcohol de schermen en mandjes afnemen: de supermarktbranche stelde als een van de eerste uitgebreide protocollen op om consumenten veilig boodschappen te laten kunnen doen.", "De branchevereniging voor supermarkten, Centraal Bureau Levensmiddelenhandel, zegt oprecht niet te weten wat de supermarkten nog meer zouden kunnen doen. Bovendien is de branche volgens een woordvoerder constant in gesprek met zowel de ministeries van Economische Zaken als van Justitie en Veiligheid, en is deze klacht in het laatste overleg niet aan de orde gekomen. \u2018Sterker nog,' aldus Marc Jansen, directeur van het CBL: \u2018Wij kregen afgelopen vrijdag nog complimenten van minister van Justitie Ferd Grapperhaus.\u2019", "Rutte weidde dinsdagavond niet uit over welke verbeteringen hij precies bedoelde, laat staan welke supermarkten. Zeker is dat er grote verschillen bestaan tussen zowel verschillende supermarktmerken als vestigingen van supermarkten in heel Nederland. Heeft Rutte misschien toch een punt?", "De woordvoerder van het CBL wil er niet aan. \u2018Het kan altijd zo zijn dat het in een specifieke supermarkt net even wat minder gaat. Maar wij zien echt dat de protocollen en richtlijnen goed opgevolgd worden. Onze vraag is dan ook: wat zou er nog meer moeten gebeuren?\u2019"], "authors": ["Remco Andersen"], "keywords": ["kritiek", "van", "wat", "nog", "het", "meer", "met", "niet", "een", "zich", "rutte", "kunnen", "herkent", "en", "te", "supermarkten", "supermarktbranche"], "pubDate": "2020-11-18T15:29:00+01:00", "publicationId": "1a359314-37ee-33a8-8de7-301d3eb2ed28"}