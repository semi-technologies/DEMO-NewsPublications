{"id": "41a2755a-1542-3d8b-8050-75a4d2b19fc6", "title": "Oeganda loopt 21 miljoen mis door Nederland (en dat is het topje van de ijsberg)", "url": "https://www.volkskrant.nl/kijkverder/track-en-trace/v/oeganda-loopt-21-miljoen-mis-door-nederland-en-dat-is-het-topje-van-de-ijsberg", "summary": "\u2018Ik bel elke dag via Airtel met mijn vaste cli\u00ebnten\u2019, vertelt Sowobi achter het stuur van zijn witte Toyota Raum \u2013 hij werkt in Kampala, de hoofdstad van \u00adOeganda, als chauffeur.\nUit Sowobi\u2019s \u00adradio komt luide gospelmuziek, hij is een van de vele born agains in dit sterk christelijke land.\n\u2018En donaties aan mijn predikant verstuurde ik via Airtels platform voor mobile money\u2019, aldus Sowobi.\nZijn telefoongebruik doet 6.000 kilometer verderop de kassa rinkelen, in een wit kantoorpand tegenover de Amsterdamse lunchroom Leut.\nWant Airtel mag dan bij de Nijl en het Victoriameer bel\u00adtegoed en databundels verkopen, het bedrijf sluist zijn winstuitkeringen belastingvrij door naar een holding aan de Overschiestraat 65 in het Amsterdamse stadsdeel Nieuw-West.", "paragraphs": ["\u2018Ik bel elke dag via Airtel met mijn vaste cli\u00ebnten\u2019, vertelt Sowobi achter het stuur van zijn witte Toyota Raum \u2013 hij werkt in Kampala, de hoofdstad van \u00adOeganda, als chauffeur. Uit Sowobi\u2019s \u00adradio komt luide gospelmuziek, hij is een van de vele born agains in dit sterk christelijke land. Voor zijn contact met God kon hij in de voorbije maanden ook bij Airtel terecht: toen in maart vanwege het coronavirus de kerken dicht moesten, besloot Sowobi databundels te \u00adkopen om de livestreams van zijn thuiswerkende predikant te volgen op zijn \u00adtelefoon. \u2018En donaties aan mijn predikant verstuurde ik via Airtels platform voor mobile money\u2019, aldus Sowobi.", "Zijn telefoongebruik doet 6.000 kilometer verderop de kassa rinkelen, in een wit kantoorpand tegenover de Amsterdamse lunchroom Leut. Want Airtel mag dan bij de Nijl en het Victoriameer bel\u00adtegoed en databundels verkopen, het bedrijf sluist zijn winstuitkeringen belastingvrij door naar een holding aan de Overschiestraat 65 in het Amsterdamse stadsdeel Nieuw-West. Via verdere omwegen eindigt een flink deel bij de eigenaren in India."], "authors": ["Beeld"], "keywords": ["loopt", "van", "miljoen", "bij", "nederland", "ijsberg", "het", "oeganda", "hij", "airtel", "zijn", "topje", "een", "en", "te", "mis", "voor"], "pubDate": null, "publicationId": "1a359314-37ee-33a8-8de7-301d3eb2ed28"}