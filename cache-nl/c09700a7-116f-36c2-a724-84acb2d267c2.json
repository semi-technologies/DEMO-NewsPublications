{"id": "c09700a7-116f-36c2-a724-84acb2d267c2", "title": "SpaceX-raket explodeert op landingsplatform na succesvolle horizontale val", "url": "https://www.nu.nl/tech/6095760/spacex-raket-explodeert-op-landingsplatform-na-succesvolle-horizontale-val.html", "summary": "Een prototype van de Starship-raket van het Amerikaanse ruimtevaartbedrijf SpaceX is in de nacht van woensdag op donderdag ge\u00ebxplodeerd na een verder succesvolle testlancering, waarbij de raket onder meer een val in horizontale positie maakte.\nDe raket explodeerde zodra ze het landingsplatform raakte, nadat ze gecontroleerd in die richting was gestuurd om te landen.\nNa de lancering werd het Starship SN8-model ruim 4,5 minuut omhoog geduwd door de actieve raketmotors.\nZodra het apparaat zijn vrije val inzette, werd het zoals bedoeld in horizontale positie geduwd.\nDe multimiljonair stuit op weerstand van omwonenden van SpaceX' lanceringsfaciliteiten in de Amerikaanse staat Texas.", "paragraphs": ["Een prototype van de Starship-raket van het Amerikaanse ruimtevaartbedrijf SpaceX is in de nacht van woensdag op donderdag ge\u00ebxplodeerd na een verder succesvolle testlancering, waarbij de raket onder meer een val in horizontale positie maakte.", "De raket explodeerde zodra ze het landingsplatform raakte, nadat ze gecontroleerd in die richting was gestuurd om te landen.", "Na de lancering werd het Starship SN8-model ruim 4,5 minuut omhoog geduwd door de actieve raketmotors. Zodra het apparaat zijn vrije val inzette, werd het zoals bedoeld in horizontale positie geduwd.", "Vlak boven de aarde werd de raket met een raketmotor weer in verticale stand geforceerd, maar ze ontplofte toen ze de grond raakte.", "142 Marsraket Starship van SpaceX explodeert bij landing na testvlucht", "SpaceX-directeur Elon Musk spreekt van een succes", "SpaceX-oprichter en -directeur Elon Musk twitterde na de explosie dat de druk op de brandstoftank tijdens de afdaling laag was, waardoor de landingssnelheid te hoog was.", "Hij voegde daaraan toe dat SpaceX alle data had verzameld die het met de testvlucht wilde verkrijgen en noemde de lanceringsfase een succes.", "De Starship-raket staat centraal in Musks plannen om ruimtevaart uiteindelijk goedkoper te maken, onder meer door onderdelen te hergebruiken na ze op aarde te laten landen.", "De multimiljonair stuit op weerstand van omwonenden van SpaceX' lanceringsfaciliteiten in de Amerikaanse staat Texas. Musk wil het gebied gebruiken om het bedrijventerrein uit te breiden, maar de inwoners van Boca Chica willen hun huizen niet verkopen."], "authors": ["Door", "Nu.Nl Reuters"], "keywords": ["explodeert", "van", "val", "het", "op", "spacex", "horizontale", "raket", "werd", "spacexraket", "een", "te", "ze", "om", "succesvolle", "landingsplatform"], "pubDate": null, "publicationId": "4d7a0f80-7953-388c-9af8-e7a437b5632e"}