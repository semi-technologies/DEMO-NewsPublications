{"id": "e41abefd-850e-3c20-aee7-a94a1b9f432c", "title": "Een vernieuwd NU.nl voor meer overzicht en een betere leeservaring", "url": "https://nu.nl/blog/6045039/een-vernieuwd-nunl-voor-meer-overzicht-en-een-betere-leeservaring.html", "summary": "Als je NU.nl vandaag op een computer of laptop bezoekt, zie je waarschijnlijk direct dat er iets is veranderd.\nGrotere tekst leidt tot een betere leesbaarheid en meer witruimte zorgt voor een rustige ervaring, waarmee het nieuws nog beter tot zijn recht komt.\nAan de rechterkant van de website ontstaat meer ruimte voor Net binnen en Meest gelezen, waar je het laatste en populairste nieuws vindt.\nMet deze modus geef je je ogen rust en kun je NU.nl ook in het donker prettig blijven lezen.\nVoor nu hopen we dat je met het vernieuwde en vereenvoudigde NU.nl een nog beter overzicht krijgt dan je al van ons gewend bent.", "paragraphs": ["Je hebt misschien wel gemerkt dat NU.nl regelmatig een beetje verandert. Vandaag voeren we op basis van jullie feedback een grotere aanpassing door om jouw ervaring verder te verbeteren.", "Als je NU.nl vandaag op een computer of laptop bezoekt, zie je waarschijnlijk direct dat er iets is veranderd. We hebben op de voorpagina meer ruimte voor het nieuwsoverzicht gecre\u00eberd, zodat je nog beter en sneller kunt zien wat er nu in de wereld gebeurt. Grotere tekst leidt tot een betere leesbaarheid en meer witruimte zorgt voor een rustige ervaring, waarmee het nieuws nog beter tot zijn recht komt.", "Het menu aan de linkerkant is verdwenen, maar via het menu aan de bovenkant kun je eenvoudig al onze rubrieken bereiken. Aan de rechterkant van de website ontstaat meer ruimte voor Net binnen en Meest gelezen, waar je het laatste en populairste nieuws vindt.", "Ook als je de mobiele website gebruikt, kom je enkele verbeteringen tegen. We hebben de tekst hier eveneens een beetje vergroot, omdat we in onze onderzoeken hebben geleerd dat jullie dit prettig vinden. Ook andere pagina's, zoals Net binnen, hebben we een likje verf gegeven om het overzicht verder te verbeteren.", "Zowel op een computer als op je mobiele telefoon kom je rechtsboven bij je account (Mijn NU), waarmee je bijvoorbeeld gebruik kunt maken van ons reactieplatform NUjij. We zijn ook trots op onze donkere modus, die je eveneens in het menu bovenin kunt instellen. Met deze modus geef je je ogen rust en kun je NU.nl ook in het donker prettig blijven lezen.", "Dankzij jullie feedback kunnen we de website en de apps van NU.nl elke dag verder verbeteren. Ook nu horen we heel graag wat je van de aanpassingen vindt. Dat kun je laten weten via de knop 'Feedback' links onderaan de website of door een mail te sturen naar contact@nu.nl. Ook andere suggesties zijn natuurlijk welkom, want we blijven werken aan nieuwe verbeteringen.", "Voor nu hopen we dat je met het vernieuwde en vereenvoudigde NU.nl een nog beter overzicht krijgt dan je al van ons gewend bent. Kortere laadtijden zorgen er ook voor dat je sneller op de hoogte bent, zodat je dankzij NU.nl altijd in een oogopslag kunt zien wat er nu in de wereld gebeurt."], "authors": ["Door", "Jurre De Ruiter"], "keywords": ["leeservaring", "van", "het", "meer", "op", "een", "nunl", "en", "overzicht", "je", "ook", "betere", "dat", "nu", "vernieuwd", "voor"], "pubDate": null, "publicationId": "4d7a0f80-7953-388c-9af8-e7a437b5632e"}