{"id": "551869c1-1a86-3e40-95fd-9e06e6f67709", "title": "Dit is de prijs van een lossere kerst: \u2018800 extra ziekenhuisopnames\u2019", "url": "https://www.parool.nl/nederland/dit-is-de-prijs-van-een-lossere-kerst-800-extra-ziekenhuisopnames~b40d11a1/", "summary": "\u201cEn dan zou het twee weken langer duren voor je weer op een acceptabel niveau komt.\u201dEen extra \u2018virtuele\u2019 schoolweek zou volgens de modellen te weinig effect hebben om de versoepelingen mogelijk te maken.\nMomenteel liggen er 1700 coronapati\u00ebnten in het ziekenhuis, voor het eerst stijgt het aantal weer licht na een gestage daling.\n\u2018Drie naar vier lukt ook niet\u2019Om 19.00 uur vanavond geven premier Mark Rutte en minister Hugo de Jonge (Volksgezondheid, CDA) een persconferentie over de komende feestdagen.\nOp het Binnenhof zeggen betrokkenen dat er geen enkele versoepeling mogelijk is: daarvoor zijn de coronastatistieken te beroerd.\n\u201cEr was nog heel even sprake van een minimale verruiming van het aantal gasten in huis, van drie naar vier, maar zelfs daarvoor is geen ruimte,\u201d zegt een coalitiebron.", "paragraphs": ["Beeld Marc Driessen", "Dat meldt een ingewijde. De prognoses bevatten een onzekerheidsmarge maar als iedereen met kerst en oud en nieuw zes (in plaats van drie) personen per dag op bezoek zou krijgen, kan dat leiden tot 820 extra ziekenhuisopnames, waarvan 120 op de intensive care, zegt de bron: \u201cEn dan duurt het een week langer voor je weer onder de signaalwaardes zakt.\u201d", "Als daarnaast ook nog wordt overgegaan tot een gedeeltelijke opening van de horeca en verruiming van de groepsgroottes in theaters en musea loopt de teller op naar 140 ic-opnames en 800 pati\u00ebnten extra op de verpleegafdelingen. \u201cEn dan zou het twee weken langer duren voor je weer op een acceptabel niveau komt.\u201d", "Een extra \u2018virtuele\u2019 schoolweek zou volgens de modellen te weinig effect hebben om de versoepelingen mogelijk te maken. Momenteel liggen er 1700 coronapati\u00ebnten in het ziekenhuis, voor het eerst stijgt het aantal weer licht na een gestage daling.", "\u2018Drie naar vier lukt ook niet\u2019", "Om 19.00 uur vanavond geven premier Mark Rutte en minister Hugo de Jonge (Volksgezondheid, CDA) een persconferentie over de komende feestdagen. Op het Binnenhof zeggen betrokkenen dat er geen enkele versoepeling mogelijk is: daarvoor zijn de coronastatistieken te beroerd. \u201cEr was nog heel even sprake van een minimale verruiming van het aantal gasten in huis, van drie naar vier, maar zelfs daarvoor is geen ruimte,\u201d zegt een coalitiebron."], "authors": ["Niels Klaassen"], "keywords": ["van", "dit", "lossere", "het", "ziekenhuisopnames", "op", "naar", "zou", "weer", "prijs", "een", "kerst", "800", "en", "te", "extra", "voor"], "pubDate": "2020-12-08T18:24:09+01:00", "publicationId": "a3002aeb-6d5a-3894-adcb-0212effbc567"}