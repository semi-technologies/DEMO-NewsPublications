{"id": "a78a9779-9481-391d-b26f-961c826d91fa", "title": "Halsema sluit twee woningen na vondst hennepplantage en drugs", "url": "https://www.parool.nl/amsterdam/halsema-sluit-twee-woningen-na-vondst-hennepplantage-en-drugs~be6cd11f/", "summary": "Beeld anpBij een onbewoonde woning aan de straat Emanzana in Zuidoost vond de politie een professionele hennepplantage en werd bovendien de stroom illegaal afgetapt.\nBij de tweede woning aan de Brouwersgracht had de politie een onderzoek ingesteld om zogeheten spookbewoning te bestrijden.\nDe personen die ingeschreven stonden, waren niet de feitelijke bewoners.\nIn de woning werd door de politie een \u2018handelshoeveelheid\u2019 drugs gevonden, een grote hoeveelheid contant geld en attributen voor de verwerking en verpakking van drugs zoals een vacu\u00fcmmachine en een weegschaal.\nBeide woningen zijn op grond van de Opiumwet voor de duur van drie maanden gesloten wegens \u2018een gevaar op de openbare orde\u2019.", "paragraphs": ["Beeld anp", "Bij een onbewoonde woning aan de straat Emanzana in Zuidoost vond de politie een professionele hennepplantage en werd bovendien de stroom illegaal afgetapt.", "Bij de tweede woning aan de Brouwersgracht had de politie een onderzoek ingesteld om zogeheten spookbewoning te bestrijden. De personen die ingeschreven stonden, waren niet de feitelijke bewoners. In de woning werd door de politie een \u2018handelshoeveelheid\u2019 drugs gevonden, een grote hoeveelheid contant geld en attributen voor de verwerking en verpakking van drugs zoals een vacu\u00fcmmachine en een weegschaal.", "Beide woningen zijn op grond van de Opiumwet voor de duur van drie maanden gesloten wegens \u2018een gevaar op de openbare orde\u2019."], "authors": ["Het Parool"], "keywords": ["politie", "van", "twee", "hennepplantage", "voor", "woningen", "en", "een", "drugs", "woning", "aan", "op", "halsema", "vondst", "werd", "sluit"], "pubDate": "2021-01-07T21:50:00Z", "publicationId": "a3002aeb-6d5a-3894-adcb-0212effbc567"}