{"id": "8681e88a-ffe5-3ac0-9758-b56667401fc3", "title": "Belastingadviseurs pleiten voor herinvoering vermogensbelasting", "url": "https://www.ewmagazine.nl/economie/opinie/2020/09/belastingadviseurs-pleiten-voor-herinvoering-vermogensbelasting-776214/", "summary": "Het Register Belastingadviseurs stelt voor om de vermogensrendementsheffing af te schaffen, en weer een vermogensbelasting in te voeren.\nWerkelijk ontvangen rente, dividend, waardestijging van het huis?\nDat vinden belastingadviseurs die zijn aangesloten bij het Register Belastingadviseurs geen goed idee.\nEen meerderheid stelt voor terug te grijpen op een vermogensbelasting, zoals Nederland die tot 2001 ook kende.\nFeitelijk verschilt de vermogensrendementsheffing niet van een echte vermogensbelasting.", "paragraphs": ["Het Register Belastingadviseurs stelt voor om de vermogensrendementsheffing af te schaffen, en weer een vermogensbelasting in te voeren. Het noemt de box 3-heffing met zijn forfaitaire rendementen \u2018een poppenkast\u2019. En daarin hebben de belastingadviseurs gelijk, schrijft Jeroen van Wensen.", "Een stelsel dat de werkelijke vermogensinkomsten belast, zal de komende jaren niet kunnen worden ingevoerd. Werkelijk ontvangen rente, dividend, waardestijging van het huis? Te ingewikkeld voor de Belastingdienst om dat allemaal te verwerken. Staatssecretaris van Financi\u00ebn Hans Vijlbrief (D66) zei voor de zomer tegen de Tweede Kamer dat het wel tien jaar duurt voordat zo\u2019n systeem kan worden ingevoerd.", "Dus blijft de box 3-belasting met zijn heffing over fictieve vermogensrendementen voorlopig nog wel even van kracht. Dat vinden belastingadviseurs die zijn aangesloten bij het Register Belastingadviseurs geen goed idee. Van de 7.000 leden vulden 1.500 een enqu\u00eate in. Een meerderheid stelt voor terug te grijpen op een vermogensbelasting, zoals Nederland die tot 2001 ook kende.", "Feitelijk verschilt de vermogensrendementsheffing niet van een echte vermogensbelasting. In het huidige stelsel wordt eerst een fictief rendement over bijvoorbeeld het spaarsaldo berekend, en daarover wordt een tarief van 30 procent geheven. Indirect betaal je zo al gauw meer dan 1 procent over het vermogen."], "authors": [], "keywords": ["van", "het", "zijn", "pleiten", "een", "vermogensbelasting", "te", "herinvoering", "dat", "en", "belastingadviseurs", "voor"], "pubDate": "2020-09-13T10:11:30+00:00", "publicationId": "092941c0-de6d-3237-8658-2bffe5811195"}