{"id": "54a0c2b4-22a7-3476-b521-6ced7f1d50e8", "title": "Julie: 'Dus jij ligt nu aan de ketting?'", "url": "https://www.rtlnieuws.nl/lifestyle/artikel/5200662/update-julie-dus-jij-ligt-nu-aan-de-ketting-groepschat-update-pam-julie", "summary": "\"Dus jij ligt nu aan de ketting?\n\"En Jeppe laat duidelijk zien dat hij je wil.\nLaat hem eerst maar eens bewijzen of hij nog steeds leuk is als je een paar dagen samen bent.\"\n\"Wat heb je eigenlijk tegen hem gezegd, nadat je het briefje vond?\n\"Want hoe leuk en romantisch ik het ook vind, het is geen gat-in-de-lucht-moment.\"", "paragraphs": ["\"Dus jij ligt nu aan de ketting?\", wil Julie weten. \"Krijg je toch de kriebels van, van zo'n briefje. Of niet Pam?\"", "\"Kriebels? Hoezo? Ik vind het juist wel sexy als een man weet wat 'ie wil. Een beetje dominantie is best lekker op z'n tijd hoor\", vindt Carola. \"En Jeppe laat duidelijk zien dat hij je wil. Is toch heerlijk als een man moeite voor je doet?\"", "Nieuwe schoonouders", "\"Is ook zo. En dat doet Jeppe wel. Hij geeft me veel aandacht en daar ga ik goed op. En hij kookt voor me, zet cappuccino's op mijn bureau en belt me elke dag. Dus zo gek is het allemaal niet, die claim. Maar jeetje, waar zeg ik dan 'ja' tegen? Zit ik dan deze kerst ineens bij mijn nieuwe schoonouders aan de dis? Plannen we de zomervakantie alvast? Ik zie dat nog helemaal niet gebeuren, joh. We zijn nog niet eens een weekend weggeweest samen!\"", "Julie knikt instemmend. \"Precies mijn punt, Pam. Laat hem eerst maar eens bewijzen of hij nog steeds leuk is als je een paar dagen samen bent.\"", "\"Wat heb je eigenlijk tegen hem gezegd, nadat je het briefje vond?\", vraagt Carola.", "\"Nog niks\", geef ik beschaamd toe. \"Want hoe leuk en romantisch ik het ook vind, het is geen gat-in-de-lucht-moment.\""], "authors": [], "keywords": ["aan", "julie", "dus", "het", "op", "hij", "jij", "wil", "nog", "ik", "ligt", "je", "nu", "en", "een", "niet", "ketting"], "pubDate": "2020-12-02T14:28:05+01:00", "publicationId": "ce2257c9-a2d2-3c8b-975a-6872cbf4036a"}