{"id": "c84d1260-f554-3db8-881f-0e5a87b52097", "title": "Pijnlijke stilte, boosheid en excuses in gesprek tussen Jort Kelder en Amerikaanse ambassadeur Pete Hoekstra bij Op1: 'Dit was onbeschoft'", "url": "https://www.dvhn.nl/cultuur/Pijnlijke-stilte-boosheid-en-excuses-in-gesprek-tussen-Jort-Kelder-en-Amerikaanse-ambassadeur-Pete-Hoekstra-bij-Op1-Dit-was-onbeschoft-26343405.html", "summary": "De Amerikaanse ambassadeur Pete Hoekstra was donderdag te gast in Op1 om te praten over de situatie in de Verenigde Staten.\nEen stroef verlopend gesprek kwam tot een climax na een opmerking van Kelder die Hoekstra in het verkeerde keelgat schoot.\nNee, nee, nee.\u201d Hoekstra was hier zichtbaar niet blij mee.\n\u201eIk denk dat deze opmerking erg bot was.\u201d\u201eWe hebben duidelijk gemaakt dat dit een vreselijke daad is\u201d, legde de ambassadeur uit.\nEn toen waren het de Engelsen waar we oorlog mee voerden.\u201dOm het goed te maken wilde Kelder de ambassadeur \u2019een cadeautje aanbieden\u2019 door een fragment in te starten.", "paragraphs": ["De Amerikaanse ambassadeur Pete Hoekstra was donderdag te gast in Op1 om te praten over de situatie in de Verenigde Staten. Een stroef verlopend gesprek kwam tot een climax na een opmerking van Kelder die Hoekstra in het verkeerde keelgat schoot.", "Het gebeurde toen de ambassadeur (met roots in Groningen) over de rel bij het Capitool opmerkte dat \u2019jullie er zo\u2019n enorm drama van maken\u2019. \u201eDit gebeurt elke vier jaar.\u201d Daarop onderbrak Kelder hem en vroeg hem: \u201eEen opstand bij het Capitool elke vier jaar? Nee, nee, nee.\u201d Hoekstra was hier zichtbaar niet blij mee. \u201eIk denk dat deze opmerking erg bot was.\u201d", "\u201eWe hebben duidelijk gemaakt dat dit een vreselijke daad is\u201d, legde de ambassadeur uit. \u201eDit is niet meer gebeurd sinds 1814. En toen waren het de Engelsen waar we oorlog mee voerden.\u201d", "Om het goed te maken wilde Kelder de ambassadeur \u2019een cadeautje aanbieden\u2019 door een fragment in te starten. Daar zat Hoekstra niet op te wachten. \u201eIk heb geen cadeau nodig. Het enige cadeau dat ik wil, is eerlijkheid en een fatsoenlijke behandeling. Dit was onbeschoft. Ik ben beledigd.\u201d", "De uitzending terugkijken kan hier."], "authors": [], "keywords": ["ik", "nee", "op1", "pete", "hoekstra", "stilte", "ambassadeur", "te", "kelder", "tussen", "en", "een", "dit", "jort", "onbeschoft", "pijnlijke", "het", "niet", "dat"], "pubDate": null, "publicationId": "bb59becc-5bf6-3c6d-8cdd-d41716890d16"}