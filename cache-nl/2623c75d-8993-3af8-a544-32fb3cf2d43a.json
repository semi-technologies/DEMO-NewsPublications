{"id": "2623c75d-8993-3af8-a544-32fb3cf2d43a", "title": "Meer nieuwe vaders thuis bij kind, maar 'babyboete blijft verkeerd verdeeld'", "url": "https://nos.nl/nieuwsuur/artikel/2360221-meer-nieuwe-vaders-thuis-bij-kind-maar-babyboete-blijft-verkeerd-verdeeld.html", "summary": "Na de geboorte van hun kind heeft bijna de helft van de partners betaald verlof opgenomen.\nMensen kunnen het verlof over zes maanden spreiden en de uitkering pas achteraf aanvragen, dus het percentage loopt nog op.\nIn die periode krijgt de partner 70 procent van zijn of haar dagloon betaald, via een uitkering van het UWV.\nJeroen van Vliet nam na de geboorte van zijn dochter vijf weken verlof op.\nHij koos er toch voor om de eerste weken na de geboorte van zijn dochters niet te werken.", "paragraphs": ["Na de geboorte van hun kind heeft bijna de helft van de partners betaald verlof opgenomen. Sinds een klein half jaar is dat mogelijk. Zo'n 44 procent van de partners - meestal vaders - heeft dat gedaan, al zal dat percentage waarschijnlijk nog stijgen. Gemiddeld namen ze 4,1 weken verlof op, blijkt uit navraag van Nieuwsuur bij het UWV.", "De verwachting van de overheid is dat driekwart van de partners gebruik zal maken van de mogelijkheid tot het opnemen van partnerverlof. Of dat gaat gebeuren, moet nog blijken. Mensen kunnen het verlof over zes maanden spreiden en de uitkering pas achteraf aanvragen, dus het percentage loopt nog op.", "Wat zijn de nieuwe regels?", "Vroeger hadden partners recht op slechts twee dagen verlof na de geboorte, twee jaar geleden werd dat naar vijf dagen uitgebreid. Sinds 1 juli van dit jaar kunnen partners daarnaast maximaal vijf weken aanvullend geboorteverlof opnemen.", "In die periode krijgt de partner 70 procent van zijn of haar dagloon betaald, via een uitkering van het UWV. Voor het dagloon geldt een maximum van 222,78 euro. Daardoor kan bij een hoger inkomen het salaris afnemen met meer dan 30 procent. Sommige werkgevers vullen de uitkering aan tot 100 procent.", "Jeroen van Vliet nam na de geboorte van zijn dochter vijf weken verlof op. Robin van Tilburg is een zzp'er die geen gebruik kon maken van de nieuwe verlofregeling. Hij koos er toch voor om de eerste weken na de geboorte van zijn dochters niet te werken."], "authors": ["Mark Van Ostaijen", "Dit Is Een Artikel Van"], "keywords": ["dat", "vaders", "verkeerd", "verlof", "zijn", "van", "bij", "een", "verdeeld", "kind", "het", "partners", "weken", "geboorte", "vijf", "maar", "meer", "nieuwe", "thuis", "blijft"], "pubDate": null, "publicationId": "88173a0d-96a0-3f0e-a203-5a13f8839a59"}