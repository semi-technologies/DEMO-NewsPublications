{"id": "9a4007cd-ee4e-3195-921b-22795d4548d8", "title": "Vijf korte films die letterlijk inspiratie uit winterse taferelen halen", "url": "https://www.parool.nl/kunst-media/vijf-korte-films-die-letterlijk-inspiratie-uit-winterse-taferelen-halen~b9f6c85f/", "summary": "Dansen in de sneeuw: dansfilmfestival Cinedans deelt een kerstcadeautje uit met een online Winter Special, met de speelfilm MA en een programma van vijf korte films, allemaal gratis te zien van 26 t/m 28 december.\nZij speelt en danst zelf de \u00adtitelrol, een hervertelling van het kerstverhaal vanuit het perspectief van de maagd Maria.\nDe vijf korte films halen meer letterlijk inspiratie uit winterse taferelen.\nSnow (2003) van regisseur David Hinton en choreograaf Rosemary Lee is bijvoorbeeld \u00adgeheel samengesteld uit winterbeelden uit zwart-witfilms.\nOok te zien zijn Birds in the Earth (Marja Helander, 2019) en de Gouden Kalfwinnaar Nussin (Clara van Gool, 1998).", "paragraphs": ["Dansen in de sneeuw: dansfilmfestival Cinedans deelt een kerstcadeautje uit met een online Winter Special, met de speelfilm MA en een programma van vijf korte films, allemaal gratis te zien van 26 t/m 28 december.", "MA (2015) is het speelfilmdebuut van danser en choreograaf Celia Rowlson-Hall. Zij speelt en danst zelf de \u00adtitelrol, een hervertelling van het kerstverhaal vanuit het perspectief van de maagd Maria. Hier wordt dat dus Ma, die zwijgend haar weg zoekt door de woestijn, op weg naar Las Vegas om daar de nieuwe heiland te baren, in een dialoogloze film vol abstracte schoonheid.", "De vijf korte films halen meer letterlijk inspiratie uit winterse taferelen. Snow (2003) van regisseur David Hinton en choreograaf Rosemary Lee is bijvoorbeeld \u00adgeheel samengesteld uit winterbeelden uit zwart-witfilms. In Cold Storage (Thomas Freundlich, 2016) stuit een ijsvisser op zijn diepgevroren, prehistorische evenbeeld. En Kopitoto (Lisa en JuJu Kusanagi en Yvonne Meier, 2020) brengt een winters bos tot leven in een choreografie van sneeuw en ijs, bomen en zonlicht, lichaamsdelen en vreemde boswezens. Ook te zien zijn Birds in the Earth (Marja Helander, 2019) en de Gouden Kalfwinnaar Nussin (Clara van Gool, 1998)."], "authors": ["Joost Broeren"], "keywords": ["inspiratie", "winterse", "zijn", "van", "en", "uit", "halen", "films", "een", "zien", "weg", "korte", "te", "het", "vijf", "taferelen", "letterlijk", "die"], "pubDate": "2020-12-23T11:36:16Z", "publicationId": "a3002aeb-6d5a-3894-adcb-0212effbc567"}