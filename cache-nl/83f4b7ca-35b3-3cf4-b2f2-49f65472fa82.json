{"id": "83f4b7ca-35b3-3cf4-b2f2-49f65472fa82", "title": "Daarna is het zaak je mond te houden, want niemand zit te wachten op een spreekbeurt over je eigen geweldigheid", "url": "https://volkskrant.nl/columns-opinie/daarna-is-het-zaak-je-mond-te-houden-want-niemand-zit-te-wachten-op-een-spreekbeurt-over-je-eigen-geweldigheid~be375bd6/", "summary": "Als je een verjaarscadeautje aan iemand geeft, en je vindt van jezelf dat je dat goed hebt uitgezocht, dan kun je bij overhandiging zeggen: \u2018Ik dacht, dit is echt iets voor jou!\u2019\u2018Ja,\u2019 antwoordt de ontvanger, \u2018dank je.\u2019Daarna kun je als gever eventueel nogmaals aandacht op je eigen cadeaukopende kwaliteiten vestigen door op te merken: \u2018Ik kwam het toevallig tegen, en ik dacht, dit m\u00f3\u00e9t ik voor je kopen.\u2019 Daarna is het zaak je mond te houden, want niemand zit te wachten op een spreekbeurt over je eigen geweldigheid.\nMet Sinterklaas is het een ander verhaal.\nAls Sinterklaas zogenaamd iets heeft gegeven, dan kun je eindeloos herhalen: \u2018Die Sinterklaas, wat een man!\nDat hij het perf\u00e9cte cadeau heeft weten uit te zoeken.\nWaren er maar meer zoals Sinterklaas.\u2019Conclusie: het is beter om Sinterklaascadeaus te geven dan verjaarscadeaus.", "paragraphs": ["Verjaarscadeautjes versus Sinterklaascadeautjes \u2013 een analyse vanuit het perspectief van de gever.", "Als je een verjaarscadeautje aan iemand geeft, en je vindt van jezelf dat je dat goed hebt uitgezocht, dan kun je bij overhandiging zeggen: \u2018Ik dacht, dit is echt iets voor jou!\u2019", "\u2018Ja,\u2019 antwoordt de ontvanger, \u2018dank je.\u2019", "Daarna kun je als gever eventueel nogmaals aandacht op je eigen cadeaukopende kwaliteiten vestigen door op te merken: \u2018Ik kwam het toevallig tegen, en ik dacht, dit m\u00f3\u00e9t ik voor je kopen.\u2019 Daarna is het zaak je mond te houden, want niemand zit te wachten op een spreekbeurt over je eigen geweldigheid.", "Met Sinterklaas is het een ander verhaal. Als Sinterklaas zogenaamd iets heeft gegeven, dan kun je eindeloos herhalen: \u2018Die Sinterklaas, wat een man! Dat hij het perf\u00e9cte cadeau heeft weten uit te zoeken. Terwijl hij het zo druk heeft. Geweldig! Waren er maar meer zoals Sinterklaas.\u2019", "Conclusie: het is beter om Sinterklaascadeaus te geven dan verjaarscadeaus."], "authors": ["Paulien Cornelisse"], "keywords": ["dat", "een", "houden", "sinterklaas", "kun", "spreekbeurt", "te", "ik", "zaak", "heeft", "mond", "op", "niemand", "je", "wachten", "zit", "het"], "pubDate": "2020-12-07T15:52:20Z", "publicationId": "1a359314-37ee-33a8-8de7-301d3eb2ed28"}