{"id": "df3b2729-3d7a-3c59-b3bb-10be5bcaa33c", "title": "Schotland eerste land met gratis menstruatieproducten", "url": "https://www.parool.nl/wereld/schotland-eerste-land-met-gratis-menstruatieproducten~b28e652a/", "summary": "De Schotse premier Nicola Sturgeon is blij met de maatregel: \u201cTrots om te stemmen voor deze baanbrekende wetgeving, die Schotland het eerste land in de wereld maakt dat gratis menstruatieproducten verstrekt aan iedereen die dat nodig heeft,\u201d schreef zij op Twitter.\n\u201cNiemand zou zich zorgen moeten maken over waar haar volgende tampon, maandverband of herbruikbaar product vandaan moet komen,\u201d zei het Schotse Labour-parlementslid Monica Lennon, de indiener van het wetsvoorstel.\n\u201cSchotland zal niet het laatste land zijn dat ongesteldheidsarmoede naar de geschiedenis verwijst, maar we kunnen het eerste zijn,\u201d aldus Lennon.\nIn 2018 werd Schotland al het eerste land dat gratis hygi\u00ebneproducten aanbiedt op scholen en universiteiten.\nWel stelde de staatssecretaris dat feministisch platform De Bovengrondse meerdere signalen van ongesteldheidsarmoede in Nederland heeft opgevangen.", "paragraphs": ["Activisten die v\u00f3\u00f3r de nieuwe wet zijn, demonstreren bij het Schotse parlement. Beeld Getty Images", "De nieuwe Schotse wet voorziet erin dat tampons en maandverband op bepaalde openbare plekken als buurtcentra, jeugdclubs en apotheken vrij verkrijgbaar zijn. De Schotse belastingbetaler gaat dat jaarlijks zo\u2019n 24 miljoen pond (ongeveer 27 miljoen euro) kosten.", "De Schotse premier Nicola Sturgeon is blij met de maatregel: \u201cTrots om te stemmen voor deze baanbrekende wetgeving, die Schotland het eerste land in de wereld maakt dat gratis menstruatieproducten verstrekt aan iedereen die dat nodig heeft,\u201d schreef zij op Twitter.", "\u201cNiemand zou zich zorgen moeten maken over waar haar volgende tampon, maandverband of herbruikbaar product vandaan moet komen,\u201d zei het Schotse Labour-parlementslid Monica Lennon, de indiener van het wetsvoorstel. \u201cSchotland zal niet het laatste land zijn dat ongesteldheidsarmoede naar de geschiedenis verwijst, maar we kunnen het eerste zijn,\u201d aldus Lennon.", "In 2018 werd Schotland al het eerste land dat gratis hygi\u00ebneproducten aanbiedt op scholen en universiteiten. Zo\u2019n 10 procent van de menstruerende bevolking in Groot-Brittanni\u00eb kan zich geen menstruatieproducten veroorloven, kwam in 2017 naar voren uit een enqu\u00eate. Velen van hen spijbelden daarom tijdens de ongesteldheid.", "In Nederland werden vorig jaar Kamervragen over ongesteldheidsarmoede gesteld door PvdA-Kamerleden aan toenmalig staatssecretaris van Sociale Zaken en Werkgelegenheid Tamara van Ark (VVD). Die zei destijds in de beantwoording dat er nog geen \u2018onderbouwde informatie\u2019 was die erop duidt dat hetzelfde probleem in Nederland voorkomt. Wel stelde de staatssecretaris dat feministisch platform De Bovengrondse meerdere signalen van ongesteldheidsarmoede in Nederland heeft opgevangen."], "authors": ["Het Parool"], "keywords": ["eerste", "gratis", "van", "het", "op", "met", "schotse", "die", "zijn", "menstruatieproducten", "land", "dat", "en", "ongesteldheidsarmoede", "schotland"], "pubDate": "2020-11-25T01:22:18+01:00", "publicationId": "a3002aeb-6d5a-3894-adcb-0212effbc567"}