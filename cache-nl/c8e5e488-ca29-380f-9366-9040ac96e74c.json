{"id": "c8e5e488-ca29-380f-9366-9040ac96e74c", "title": "Zo scoor je goedkoop een betrouwbare occasion", "url": "https://www.rtlnieuws.nl/lifestyle/reizen-uitjes/artikel/5207125/zo-scoor-je-goedkoop-een-betrouwbare-occasion", "summary": "De aankoopprijs kun je natuurlijk zo gek maken als je zelf wilt.\nVoor een nieuwe Tesla ben je gemakkelijk een ton kwijt, maar er zijn ook prima tweedehands auto\u2019s voor de prijs van een (ok\u00e9, vrij luxe) fiets.\nANWB lichtte een vijftal uit waar je je geen buil aan kunt vallen.\nHeel hard rijdt de Logo niet, maar dat kun je ook niet verwachten voor een prijs vanaf \u20ac 600.\nJe betaalt wel iets meer wegenbelasting dan voor een benzineauto van dezelfde klasse, dus deze auto is vooral interessant als je een paar honderd kilometer of meer per maand rijdt.", "paragraphs": ["1. Koop slim", "De kosten drukken begint bij de aanschaf. De aankoopprijs kun je natuurlijk zo gek maken als je zelf wilt. Voor een nieuwe Tesla ben je gemakkelijk een ton kwijt, maar er zijn ook prima tweedehands auto\u2019s voor de prijs van een (ok\u00e9, vrij luxe) fiets. ANWB lichtte een vijftal uit waar je je geen buil aan kunt vallen. We noemen er hier twee, het hele overzicht vind je hier.", "Allereerst de Honda Logo. Dit model werd gebouwd tussen 1999 en 2002. Nieuw was de Logo weinig succesvol omdat ie eigenlijk te goed voor zijn categorie was, en daardoor veel duurder dan de concurrentie. Maar bij de Wegenwacht staat dit model te boek als vrijwel probleemloos. Let bij de aanschaf ervan wel op roest door slecht of niet gerepareerde schades. Heel hard rijdt de Logo niet, maar dat kun je ook niet verwachten voor een prijs vanaf \u20ac 600.", "Een stuk moderner is de Chevrolet Spark (2010-2014), uit de voormalige Koreaanse Daewoo-fabriek. De Spark is uitgerust met een lpg-installatie, dus voor 50 cent per liter ben je al onderweg. Je betaalt wel iets meer wegenbelasting dan voor een benzineauto van dezelfde klasse, dus deze auto is vooral interessant als je een paar honderd kilometer of meer per maand rijdt. Ook de Spark staat bij de Wegenwacht bekend als een betrouwbaar beestje. Je vindt \u2019m vanaf \u20ac 2000 in aanschaf."], "authors": [], "keywords": ["zo", "logo", "goedkoop", "voor", "spark", "een", "occasion", "scoor", "betrouwbare", "ook", "bij", "maar", "niet", "als", "je"], "pubDate": "2021-01-08T09:23:15Z", "publicationId": "ce2257c9-a2d2-3c8b-975a-6872cbf4036a"}