{"id": "109168de-daa7-319d-a21a-eb2063315838", "title": "RIVM-topvrouw: \u2018Drukte winkelstraten draagt bij aan coronastijging\u2019", "url": "https://www.parool.nl/nederland/rivm-topvrouw-drukte-winkelstraten-draagt-bij-aan-coronastijging~bd2b34a7/", "summary": "Het heeft zeker niet bijgedragen aan een vermindering van het aantal gevallen.\nHet aantal bevestigde besmettingen neemt toe in elk deel van het land en in elke leeftijdsgroep.\nBijna 19.000 zogenoemde asymptomaten hebben zich laten testen, en van hen bleken ruim 1900 besmet.\nHet draagt bij aan de stijging, maar het is volgens Timen maar een \u2018klein effect\u2019.\nIk hoop dat mensen nu wakker geschud worden en zich realiseren dat het niet de goede kant op gaat.", "paragraphs": ["Beeld ANP", "\u201cHet is ongetwijfeld een van de belangrijke factoren. Het heeft zeker niet bijgedragen aan een vermindering van het aantal gevallen. Maar er zijn meer factoren die een rol gehad kunnen hebben,\u201d aldus Aura Timen, hoofd van het Centrum Landelijke Co\u00f6rdinatie Infectieziektebestrijding van het Rijksinstituut voor Volksgezondheid en Milieu (RIVM).", "Shopgedrag", "Het RIVM kreeg in de afgelopen zeven dagen meer dan 43.000 meldingen van positieve tests. In de weken ervoor was het juist vrij stabiel op ongeveer 35.000 gevallen per week.", "Timen spreekt van \u2018een diffuse stijging\u2019. Het aantal bevestigde besmettingen neemt toe in elk deel van het land en in elke leeftijdsgroep. \u201cHet is onmogelijk te zeggen welke activiteiten hier precies toe hebben bijgedragen. Maar een van de kenmerken van het shopgedrag voor Sinterklaas is dat het zich in het hele land heeft afgespeeld.\u201d Veel mensen gingen inkopen doen voor de feestdagen, of werden gelokt door scherpe \u2018Black Friday\u2019-aanbiedingen.", "Testbeleid", "Sinds een week mogen mensen zonder coronaklachten zich ook laten testen, wanneer ze nauw contact hebben gehad met iemand die positief is bevonden. Bijna 19.000 zogenoemde asymptomaten hebben zich laten testen, en van hen bleken ruim 1900 besmet. Het draagt bij aan de stijging, maar het is volgens Timen maar een \u2018klein effect\u2019.", "Timen hoopt dat het aantal nieuwe gevallen de komende weken stabiel blijft. \u201cMaar dat hangt af van hoe mensen zich gedragen. Ik hoop dat mensen nu wakker geschud worden en zich realiseren dat het niet de goede kant op gaat. Het is zorgwekkend.\u201d"], "authors": [], "keywords": ["draagt", "van", "bij", "mensen", "het", "maar", "winkelstraten", "drukte", "een", "rivmtopvrouw", "zich", "coronastijging", "dat", "en", "aan", "hebben", "voor"], "pubDate": "2020-12-08T17:16:00+01:00", "publicationId": "a3002aeb-6d5a-3894-adcb-0212effbc567"}