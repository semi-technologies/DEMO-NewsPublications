{"id": "0ce5ea0b-d448-35a1-9102-c71425b93053", "title": "'iPhone SE 3 en AirPods Pro 2 komen in april dit jaar'", "url": "https://www.rtlnieuws.nl/tech/artikel/5207767/iphone-se-3-en-airpods-pro-2-komen-april-dit-jaar", "summary": "Details over de toestellen zijn schaars: volgens de ingewijden zal de AirPods Pro bijvoorbeeld een iets gewijzigd oplaaddoosje krijgen.\nDe iPhone SE 3 zal waarschijnlijk net als de vorige twee edities een budgettoestel worden.\nDat is dezelfde grootte als bijvoorbeeld de iPhone 8 Plus, terwijl de iPhone SE qua ontwerp al lijkt op de gewone iPhone 8.\nVoorjaar en najaarHet zou betekenen dat Apple voor het tweede jaar op rij een budget-iPhone in het voorjaar uit de doeken doet.\nIn 2020 gebeurde dat bij de huidige iPhone SE, waarna in het najaar de grote vlaggenschepen werden gepresenteerd.", "paragraphs": ["Dat verklappen niet nader genoemde bronnen aan het Japanse blog Macotakara.", "Details over de toestellen zijn schaars: volgens de ingewijden zal de AirPods Pro bijvoorbeeld een iets gewijzigd oplaaddoosje krijgen. Bronnen vertelden aan Bloomberg onlangs dat de steeltjes van de AirPods moeten gaan verdwijnen.", "De iPhone SE 3 zal waarschijnlijk net als de vorige twee edities een budgettoestel worden. Volgens recente geruchten staat een variant met 5,5 inch-scherm op de planning. Dat is dezelfde grootte als bijvoorbeeld de iPhone 8 Plus, terwijl de iPhone SE qua ontwerp al lijkt op de gewone iPhone 8.", "Voorjaar en najaar", "Het zou betekenen dat Apple voor het tweede jaar op rij een budget-iPhone in het voorjaar uit de doeken doet. In 2020 gebeurde dat bij de huidige iPhone SE, waarna in het najaar de grote vlaggenschepen werden gepresenteerd.", "Naast Apple kiezen ook steeds meer andere telefoonmakers voor die strategie. Google presenteert zijn goedkope Pixel a-toestellen bijvoorbeeld ook in het voorjaar, gevolgd door de serieuze Pixel-toestellen rond oktober."], "authors": [], "keywords": ["zijn", "voorjaar", "zal", "komen", "bijvoorbeeld", "jaar", "en", "een", "dit", "op", "airpods", "iphone", "het", "dat", "se", "pro"], "pubDate": "2021-01-10T14:54:07Z", "publicationId": "ce2257c9-a2d2-3c8b-975a-6872cbf4036a"}