{"id": "6391a0c6-90da-3aa7-bbd6-4b6be08e3dd2", "title": "De innemende kinderserie Dropje is een naadloze mix van poppenspel en animatie", "url": "https://www.parool.nl/kunst-media/de-innemende-kinderserie-dropje-is-een-naadloze-mix-van-poppenspel-en-animatie~b86494f0/", "summary": "Beeld -Van Dropje zal de geplande compilatie van zes afleveringen nu niet in de bioscoop te zien zijn, maar alle 26 \u00adepisodes van deze innemende kinderserie zijn nog te \u00adbekijken via NPO Start.\nHet vrolijke poppetje Dropje (\u2018Het is geen jongen, het is geen meisje, het is geen knuffel... Het is gewoon Dropje!\u2019) woont in De Alleswinkel, waar de schappen uitpuilen.\nEen jongetje dat van zijn vader nergens aan mag zitten krijgt een magneet, zodat hij zonder iets aan te raken kan spelen.\nEn voor een meisje wier dagje uit is verregend, regelt Dropje een stukje strand.\nMaar \u00adcentraal staat de blauw-gele Dropje, prachtig tot leven gebracht in een naadloze mix van poppenspel en computeranimatie.", "paragraphs": ["Beeld -", "Van Dropje zal de geplande compilatie van zes afleveringen nu niet in de bioscoop te zien zijn, maar alle 26 \u00adepisodes van deze innemende kinderserie zijn nog te \u00adbekijken via NPO Start. \u2018Ook al gaat het soms wat raar, Dropje krijgt het voor elkaar,\u2019 zingt een kinderstem in het aanstekelijke openingsliedje. En zo is het.", "Het vrolijke poppetje Dropje (\u2018Het is geen jongen, het is geen meisje, het is geen knuffel... Het is gewoon Dropje!\u2019) woont in De Alleswinkel, waar de schappen uitpuilen. Er komen volwassen klanten met praktische problemen (nood aan een paraplu), en kinderen met kinderlijke problemen, waarvoor Dropje praktische \u00e9n speelse oplossingen vindt. Een jongetje dat van zijn vader nergens aan mag zitten krijgt een magneet, zodat hij zonder iets aan te raken kan spelen. En voor een meisje wier dagje uit is verregend, regelt Dropje een stukje strand.", "De door de Vlaamse regisseur Meikeminne Clinckspoor bedachte serie (die zij ook grotendeels schreef en regisseerde) is een kleurrijk geheel, ook omdat de reeks met een vanzelfsprekende diversiteit is gecast. Maar \u00adcentraal staat de blauw-gele Dropje, prachtig tot leven gebracht in een naadloze mix van poppenspel en computeranimatie."], "authors": ["Joost Broeren-Huitenga"], "keywords": ["mix", "zijn", "van", "naadloze", "het", "en", "een", "met", "innemende", "poppenspel", "kinderserie", "geen", "te", "ook", "dropje", "animatie"], "pubDate": "2020-12-16T08:51:52Z", "publicationId": "a3002aeb-6d5a-3894-adcb-0212effbc567"}