{"id": "c8ef2124-928d-3616-b8b2-e287fac625b5", "title": "Criminologen: amper link tussen Rotterdamse drillrap en geweld", "url": "https://www.telegraaf.nl/nieuws/139388415/criminologen-amper-link-tussen-rotterdamse-drillrap-en-geweld", "summary": "Drillrap is een uit Amerika overgewaaide hiphopstroming waarin onder meer geweld wordt verheerlijkt en die populair is in Nederlandse steden.\n\u201eEr zijn heftige dingen gebeurd tussen drillrappers de afgelopen tijd, maar \u2019drill\u2019 is het probleem niet.\nDe onderzoekers, die socialmediaplatforms en politieregistraties raadpleegden, stellen dat het geweld waar Rotterdamse \u2019drillers\u2019 bij betrokken zijn beperkt blijft tot drillmuziek en communicatie via social media.\nWel waarschuwen ze ervoor om geweldsincidenten te snel met drillrap te verbinden, omdat er zo geen goed en volledig beeld van het geweld wordt verkregen.\nOok moet er beter toezicht zijn op social media omdat gevaarlijke en gewelddadige poses in muziek en op sociale media volgens hen wel kunnen leiden tot fysiek geweld, zeker als de authenticiteit van \u2019drillers\u2019 publiekelijk in twijfel wordt getrokken.", "paragraphs": ["Drillrap is een uit Amerika overgewaaide hiphopstroming waarin onder meer geweld wordt verheerlijkt en die populair is in Nederlandse steden.", "Afgelopen jaar waren er enkele steekincidenten met jonge daders, die al snel werden gelinkt aan drillrap. Zo werd er in augustus op de pier in Scheveningen een 19-jarige Rotterdammer doodgestoken, waarna diverse media meldden dat dit te maken had met een ruzie tussen rivaliserende drillrapgroepen.", "\u201eEr zijn heftige dingen gebeurd tussen drillrappers de afgelopen tijd, maar \u2019drill\u2019 is het probleem niet. Als het niet drill was geweest, dan was het wel een andere uitingsvorm die past binnen de bredere straatcultuur\u201d, aldus criminoloog Robby Roks. De onderzoekers, die socialmediaplatforms en politieregistraties raadpleegden, stellen dat het geweld waar Rotterdamse \u2019drillers\u2019 bij betrokken zijn beperkt blijft tot drillmuziek en communicatie via social media.", "Wel waarschuwen ze ervoor om geweldsincidenten te snel met drillrap te verbinden, omdat er zo geen goed en volledig beeld van het geweld wordt verkregen.", "Om geweldsincidenten te voorkomen raden de criminologen aan de problematiek in bepaalde stadswijken aan te pakken. Ook moet er beter toezicht zijn op social media omdat gevaarlijke en gewelddadige poses in muziek en op sociale media volgens hen wel kunnen leiden tot fysiek geweld, zeker als de authenticiteit van \u2019drillers\u2019 publiekelijk in twijfel wordt getrokken."], "authors": [], "keywords": ["amper", "geweld", "link", "het", "op", "criminologen", "die", "zijn", "tussen", "rotterdamse", "een", "en", "te", "wordt", "drillrap", "er"], "pubDate": null, "publicationId": "eaaf7e23-4e36-3c2d-bfe0-80f3507a250a"}