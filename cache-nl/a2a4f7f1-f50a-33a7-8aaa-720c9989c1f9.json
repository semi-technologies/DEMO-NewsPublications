{"id": "a2a4f7f1-f50a-33a7-8aaa-720c9989c1f9", "title": "'Laat het een waarschuwing zijn: ik ging thuiskapperen en loop er nu bij als Teigetje'", "url": "https://www.rtlnieuws.nl/lifestyle/artikel/5206974/waarschuwing-thuiskapperen-loop-als-teigetje-corona-lockdown-kapper", "summary": "Erg vaak ga ik niet naar de kapper.\nDaar heb ik, net als de meeste moeders, helemaal geen tijd voor.\nAls Puk (8) en Olle (6) thuis zijn, ben ik druk als begeleider/voeder/manager/entertainmentcentrum/goeroe/hoteleigenaar/baas en dat is een flinke klus.\nIn normale omstandigheden is dat niet zo\u2019n ramp.\nEen uur later sta ik met keurig blonde streepjes buiten, en dan hoef ik er weer een maand of vijf niet aan te denken (jaja, ik zei net toch al dat ik er altijd ietsiepietsie te laat mee ben).", "paragraphs": ["Erg vaak ga ik niet naar de kapper. Daar heb ik, net als de meeste moeders, helemaal geen tijd voor. Als de kinderen op school zitten, tik ik de vellen van mijn vingers. Als Puk (8) en Olle (6) thuis zijn, ben ik druk als begeleider/voeder/manager/entertainmentcentrum/goeroe/hoteleigenaar/baas en dat is een flinke klus. De kapper schiet er daarom vaak bij in. Het is zo\u2019n beetje het afvoerputje van taken op mijn todo-lijst, net boven 'auto wassen' en 'tuin vegen'.", "In normale omstandigheden is dat niet zo\u2019n ramp. Ik kom dan drie maanden te laat bij de kapper aankakken, die dan zo\u2019n beetje moppert van: \"Nou, dat is eigenlijk te lang geleden, hoor!\" Vervolgens vraagt ze wat ik wil drinken en werkt geduldig de bende bij. Een uur later sta ik met keurig blonde streepjes buiten, en dan hoef ik er weer een maand of vijf niet aan te denken (jaja, ik zei net toch al dat ik er altijd ietsiepietsie te laat mee ben). En zo gaat dat al jaren goed."], "authors": [], "keywords": ["ik", "thuiskapperen", "zijn", "teigetje", "laat", "te", "loop", "kapper", "dat", "ging", "van", "en", "waarschuwing", "zon", "net", "nu", "het", "niet", "als"], "pubDate": "2021-01-06T07:41:26Z", "publicationId": "ce2257c9-a2d2-3c8b-975a-6872cbf4036a"}