{"id": "622c747e-896a-3f85-a49d-46a5279fe70e", "title": "Favoriete economische theorie Trump en Reagan ontkracht: belastingverlaging miljonairs helpt niet", "url": "https://volkskrant.nl/nieuws-achtergrond/favoriete-economische-theorie-trump-en-reagan-ontkracht-belastingverlaging-miljonairs-helpt-niet~bfaf6732/", "summary": "Volgens die theorie komt geld dat de rijken niet aan belasting hoeven te betalen via bestedingen uiteindelijk bij de lagere inkomens terecht.\nDe auteurs van de studie onderzochten de effecten van belastingen op inkomen, kapitaal en activa in achttien lidstaten van de Organisatie voor Economische Samenwerking en Ontwikkeling (OESO).\n\u2018De directe effecten van belastingverlaging, zoals de grotere economische ongelijkheid, zijn groot en worden niet gecompenseerd door de indirecte effecten als meer geld bij mensen met lagere inkomens terecht zou komen.\u2019 Dat betekent niet dat er geen indirecte effecten zijn, benadrukt hij.\n\u2018Belastingverlagingen hebben zeker effecten op investeringen en hoe hard mensen werken, maar ze zijn beperkt.\u2019\u2018De conclusie van het onderzoek ligt in lijn met wat we al weten.\nZo\u2019n belastingverhoging zal onevenredig op het conto van de rijkste Britten komen.", "paragraphs": ["'Luna', het superjacht van de Russische biljonair Roman Abramovich. Beeld Getty Images", "Die kan worden gezien als een streep door de zogeheten \u2018trickle-down economics\u2019, de theorie achter het economisch beleid van onder anderen de Amerikaanse presidenten Ronald Reagan en Donald Trump. Volgens die theorie komt geld dat de rijken niet aan belasting hoeven te betalen via bestedingen uiteindelijk bij de lagere inkomens terecht.", "Onderzoekers David Hope (London School of Economics) en Julian Limberg (King\u2019s College London) stellen dat belastingverlagingen voor de allerrijksten in de afgelopen 50 jaar alleen de allerrijksten hebben geholpen en niet hebben geleid tot meer banen of economische groei. \u2018Beleidsmakers moeten zich geen zorgen maken dat het verhogen van de belasting voor de rijken om de financi\u00eble kosten van de pandemie te dekken hun economie\u00ebn schaadt\u2019, aldus Hope. De auteurs van de studie onderzochten de effecten van belastingen op inkomen, kapitaal en activa in achttien lidstaten van de Organisatie voor Economische Samenwerking en Ontwikkeling (OESO).", "\u2018Over de trickle-down theorie\u00ebn is onder economen altijd heel veel scepsis geweest\u2019, zegt Bas Jacobs, hoogleraar economie en overheidsfinanci\u00ebnaan de Erasmus School of Economics. \u2018De directe effecten van belastingverlaging, zoals de grotere economische ongelijkheid, zijn groot en worden niet gecompenseerd door de indirecte effecten als meer geld bij mensen met lagere inkomens terecht zou komen.\u2019 Dat betekent niet dat er geen indirecte effecten zijn, benadrukt hij. \u2018Belastingverlagingen hebben zeker effecten op investeringen en hoe hard mensen werken, maar ze zijn beperkt.\u2019", "\u2018De conclusie van het onderzoek ligt in lijn met wat we al weten. Belastingverlagingen helpen niet om de economische groei structureel te verhogen\u2019, zegt Jacobs. Maar hij denkt ook dat er op basis van dit onderzoek niet al te harde conclusies kunnen worden getrokken: \u2018De data zijn macro-economische data voor verschillende landen en jaren. Voor economen zijn grote micro-datasets nodig met veel meer informatie om geloofwaardig de causale effecten te schatten van belastingverlagingen.\u2019", "Belastingverhoging", "De bevinding is goed nieuws voor onder anderen de Britse minister van Financi\u00ebn Rishi Sunak, die de belastingen op kapitaal mogelijk wil verhogen om het begrotingstekort enigszins omlaag te krijgen. Zo\u2019n belastingverhoging zal onevenredig op het conto van de rijkste Britten komen. De bevindingen suggereren ook dat plannen voor een eenmalige vermogensbelasting van 5 procent voor de 8 miljoen rijkste Britten de economie van het Verenigd Koninkrijk geen onherstelbare schade zal toebrengen.", "De conclusies van Hope en Limberg geven argumenten tegen redeneringen die vooral vaak klinken in de VS. Met name de Republikeinen stellen vaak dat beleid dat de rijksten helpt, uiteindelijk ook goed is voor de rest van de economie."], "authors": [], "keywords": ["van", "dat", "effecten", "niet", "reagan", "helpt", "favoriete", "en", "te", "trump", "zijn", "miljonairs", "op", "voor", "economische", "ontkracht", "het", "theorie"], "pubDate": "2020-12-16T21:20:23Z", "publicationId": "1a359314-37ee-33a8-8de7-301d3eb2ed28"}