{"id": "b1f5ffdb-cf20-312e-ae15-5af57ef6ccf9", "title": "Post-covid: de toekomst van het seminar is hybride", "url": "https://www.rtlnieuws.nl/economie/business/artikel/5201733/hybride-seminar-post-covid", "summary": "Het Nederlandse bedrijf Online Seminar bestaat al 11 jaar.\nBizarWat pre-covid al een aardig succes was vanwege het uitsparen van reistijd, lage organisatiekosten en het grote bereik, bleek vanaf maart dit jaar ineens het ei van Columbus, vertelt Marc Zwiers.\nHij is Business Unit Manager bij Online Seminar.\n\u2018Wat er bij ons gebeurde is maar met \u00e9\u00e9n woord te omschrijven: bizar.\u2019De aanvragen voor het organiseren van online congressen en evenementen groeiden explosief.\nVoor de diensten van Online Seminar betekent dat een geleidelijke overgang.", "paragraphs": ["Het Nederlandse bedrijf Online Seminar bestaat al 11 jaar. Vanuit eigen studio\u2019s in onder andere Amsterdam organiseren ze digicongressen, workshops en presentaties waarbij de kijkers vanachter hun eigen scherm kunnen deelnemen. In de studio zitten sprekers en een gespreksleider. Online genodigden kunnen via polls en chats live reageren op presentaties, interviews en video\u2019s.", "Bizar", "Wat pre-covid al een aardig succes was vanwege het uitsparen van reistijd, lage organisatiekosten en het grote bereik, bleek vanaf maart dit jaar ineens het ei van Columbus, vertelt Marc Zwiers. Hij is Business Unit Manager bij Online Seminar. \u2018Wat er bij ons gebeurde is maar met \u00e9\u00e9n woord te omschrijven: bizar.\u2019", "De aanvragen voor het organiseren van online congressen en evenementen groeiden explosief. Klanten die voorheen uitsluitend voor live events kozen, stroomden plotsklaps toe. Niet alleen commerci\u00eble partijen meldden zich, zegt Zwiers. \u2018Ook de overheid klopte ineens bij ons aan.\u2019", "Voordelen behouden", "Zwiers verwacht dat online events een ontwikkeling doormaken die op thuiswerken lijkt: \u2018Daar hebben mensen nu van geproefd. Ze kennen de voor- en nadelen. En ze willen straks, als de maatschappij weer opengaat, die voordelen graag behouden.\u2019", "Eer het zover is, zullen we nu eerst door een overgangsfase moeten, is zijn verwachting. Voor de diensten van Online Seminar betekent dat een geleidelijke overgang. In kleine studio\u2019s met aanpalende zalen zullen groepen van beperkte omvang bijeen kunnen komen. In de studio wordt dan het programma gemaakt. Het publiek zorgt voor sfeer en beleving. \u2018Maar het grootste deel van de deelnemers zit nog gewoon thuis.\u2019"], "authors": [], "keywords": ["hybride", "van", "postcovid", "het", "die", "seminar", "online", "toekomst", "een", "ze", "en", "kunnen", "voor"], "pubDate": "2020-12-07T14:09:47+01:00", "publicationId": "ce2257c9-a2d2-3c8b-975a-6872cbf4036a"}