{"id": "4918854e-bb0e-3fbc-a0ba-f2773a83014f", "title": "De ondergang van Trump in 600 tweets", "url": "https://www.volkskrant.nl/kijkverder/v/2020/de-ondergang-van-trump-in-600-tweets~v409135/", "summary": "De Amerikaanse president Donald Trump laat zich nauwelijks nog zien in het openbaar sinds hij op 3 november de verkiezingen verloor van Joe Biden.\nHet enige venster dat er voor het publiek nog is op de binnenwereld van Trump, is Twitter.\nIn de priv\u00e9vertrekken van het Witte Huis houdt hij zich urenlang bezig met het versturen van korte berichtjes.\nIn zijn recente tweets valt op dat zijn humeur opmerkelijke gelijkenissen vertoont met dat van iemand die onlangs door een geliefde is verlaten.\nDe acceptatiefase, waarin de meeste ex-geliefden uiteindelijk terechtkomen, is voor Trump nog maar net aangebroken.", "paragraphs": ["De Amerikaanse president Donald Trump laat zich nauwelijks nog zien in het openbaar sinds hij op 3 november de verkiezingen verloor van Joe Biden. Zijn publieke agenda was deze week weer zo goed als leeg. Vragen van de media beantwoordt hij vrijwel niet.", "Het enige venster dat er voor het publiek nog is op de binnenwereld van Trump, is Twitter. In de priv\u00e9vertrekken van het Witte Huis houdt hij zich urenlang bezig met het versturen van korte berichtjes. De ruim zeshonderd tweets die Trump sinds verkiezingsdag stuurde (bijna dertig per dag) zeggen veel over zijn gemoedstoestand.", "Trump heeft zo\u2019n impulsief karakter dat het hem niet lukt zijn blijdschap of boosheid te verhullen. Dat lukte hem vier jaar lang niet als president en het lukt hem ook niet nu hij twitterend thuiszit. In zijn recente tweets valt op dat zijn humeur opmerkelijke gelijkenissen vertoont met dat van iemand die onlangs door een geliefde is verlaten. Eerst was er ongeloof, toen ontkenning, gevolgd door woede en verdriet. De acceptatiefase, waarin de meeste ex-geliefden uiteindelijk terechtkomen, is voor Trump nog maar net aangebroken. Of moeten we die paar tweets daarover niet zo interpreteren?"], "authors": ["November"], "keywords": ["van", "trump", "nog", "het", "op", "hij", "zijn", "tweets", "niet", "ondergang", "dat", "600"], "pubDate": null, "publicationId": "1a359314-37ee-33a8-8de7-301d3eb2ed28"}