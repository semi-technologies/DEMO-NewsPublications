{"id": "d6c563bc-8ae8-320f-aea1-b36648e7f7cc", "title": "Champions League-duel in Parijs stilgelegd om racisme", "url": "https://www.parool.nl/sport/champions-league-duel-in-parijs-stilgelegd-om-racisme~bb6a13fc/", "summary": "Beeld AFPDe spelers van Basaksehir liepen dinsdagavond na amper een kwartier spelen van het veld af, nadat de vierde official langs de kant een racistische opmerking naar assistent-trainer Pierre Webo maakte.\nZe besloten daarop van het veld te stappen, nadat ze de voetballers van Paris Saint-Germain hadden uitgelegd wat er volgens hen gebeurd was.\nDe Franse kampioen strijdt in de laatste speelronde van de groepsfase met Manchester United en RB Leipzig om de twee beschikbare tickets voor de knock-outfase van de Champions League.\nDe wedstrijd wordt woensdagavond hervat en zal worden gefloten door de Nederlandse scheidsrechter Danny Makkelie.\nDe wedstrijd in het Parc des Princes wordt om 18.55 uur hervat bij een 0-0 stand.", "paragraphs": ["Beeld AFP", "De spelers van Basaksehir liepen dinsdagavond na amper een kwartier spelen van het veld af, nadat de vierde official langs de kant een racistische opmerking naar assistent-trainer Pierre Webo maakte.", "Het leidde tot een verhitte woordenwisseling langs de zijlijn. De Roemeense scheidsrechter Ovidiu Hategan stuurde Webo met een rode kaart weg. Volgens de spelers van Basaksehir had de vierde official \u2018die zwarte daar\u2019 gezegd. Ze besloten daarop van het veld te stappen, nadat ze de voetballers van Paris Saint-Germain hadden uitgelegd wat er volgens hen gebeurd was. Op Twitter plaatste de Turkse club direct de slogan \u2018No To Racism\u2019 die de Europese voetbalfederatie Uefa al jaren hanteert, gevolgd door de hashtag #respect.", "Bij PSG heeft de Nederlandse jeugdinternational Mitchel Bakker een basisplaats. De Franse kampioen strijdt in de laatste speelronde van de groepsfase met Manchester United en RB Leipzig om de twee beschikbare tickets voor de knock-outfase van de Champions League.", "De wedstrijd wordt woensdagavond hervat en zal worden gefloten door de Nederlandse scheidsrechter Danny Makkelie. De wedstrijd in het Parc des Princes wordt om 18.55 uur hervat bij een 0-0 stand. Er zijn nog ruim 75 minuten te spelen."], "authors": [], "keywords": ["van", "webo", "het", "leagueduel", "volgens", "racisme", "vierde", "wedstrijd", "een", "parijs", "om", "ze", "wordt", "stilgelegd", "veld", "champions"], "pubDate": "2020-12-08T22:05:01+01:00", "publicationId": "a3002aeb-6d5a-3894-adcb-0212effbc567"}