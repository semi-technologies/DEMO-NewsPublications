{"id": "8cdc0158-3956-3320-91af-577113c30143", "title": "In slechts een paar minuten per dag mindful worden. Kan dat?", "url": "https://www.rtlnieuws.nl/lifestyle/artikel/5203978/slechts-een-paar-minuten-dag-mindful-worden-kan-dat-mindfulness-mindful", "summary": "Kan je aanwezig zijn in het moment, dan ben je je automatisch bewuster van hoe je lichaam voelt.\nNormaal gesproken vinden deze dingen plaats zonder dat je het doorhebt.\n'Daar gaan we weer'Om mindful te worden, is het belangrijk dat je je bewust bent van je eigen patronen.\nSta je open voor die ervaring, dan merk je dat je dingen anders beleeft en opmerkt.\nDie realisatie, als je die eenmaal hebt, raak je niet meer kwijt.\"", "paragraphs": ["Kan je aanwezig zijn in het moment, dan ben je je automatisch bewuster van hoe je lichaam voelt. \"Waarschijnlijk merk je ineens hoe emoties en gedachten met elkaar samenhangen, of hoe je geneigd bent om te reageren in bepaalde situaties. Normaal gesproken vinden deze dingen plaats zonder dat je het doorhebt. Je wordt angstig of reageert gefrustreerd, zonder dat je weet waarom. Mindfulness helpt je meer zicht te krijgen op die emoties, ze te begrijpen en beter te reguleren\", zegt Speckens.", "'Daar gaan we weer'", "Om mindful te worden, is het belangrijk dat je je bewust bent van je eigen patronen. \"Heb jij je patronen door, dan kun je daar in een volgende situatie op anticiperen. In plaats van weg te lopen of boos te worden, denk je: 'daar gaan we', of 'ik herken dit' en kun je bepalen om anders om te gaan met de situatie dan je normaal gesproken geneigd was te doen.\"", "Mindful worden is niet iets wat je in een minuut of dag leert. Je kunt er je hele leven mee bezig zijn en het verder ontwikkelen, als je daarvoor open staat. \"Het belangrijkste is het besef dat er een verschil is tussen w\u00e9l en niet aanwezig zijn met je aandacht. Sta je open voor die ervaring, dan merk je dat je dingen anders beleeft en opmerkt. Die realisatie, als je die eenmaal hebt, raak je niet meer kwijt.\""], "authors": [], "keywords": ["je", "zijn", "van", "dan", "mindful", "dag", "en", "een", "paar", "kan", "te", "het", "minuten", "worden", "dat", "die", "slechts"], "pubDate": "2020-12-18T10:16:29Z", "publicationId": "ce2257c9-a2d2-3c8b-975a-6872cbf4036a"}