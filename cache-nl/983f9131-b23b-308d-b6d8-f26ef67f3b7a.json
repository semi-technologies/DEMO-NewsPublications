{"id": "983f9131-b23b-308d-b6d8-f26ef67f3b7a", "title": "Fireball is een lofzang op wetenschappers die zich bezighouden met meteorieten \u2605\u2605\u2605\u2606\u2606", "url": "https://volkskrant.nl/cultuur-media/fireball-is-een-lofzang-op-wetenschappers-die-zich-bezighouden-met-meteorieten~bdba62d4/", "summary": "\u2018This is science at it\u2019s best\u2019, ronkt hij in Fireball: Visitors from Darker Worlds als voice-over, met dat onverwoestbare Duitse accent met geaccentueerde slis.\nIn beeld vallen wetenschappers elkaar huilend in de armen, na de ontdekking van een nieuw stuk buitenaardse rots op Antarctica.\nOp z\u2019n Herzogs: \u2018The ecstacy of discovery.\u2019Herzogs meest recente documentaire is een lofzang op het werk van de mannen en vrouwen die zich bezighouden met meteorietenonderzoek.\nNa een handvol dashcambeelden van toevallig gefilmde inslagen, drijft Fireball zodoende vooral op het enthousiasme en de markante verschijning van de mensen voor de camera.\nEn op het idee dat de vertelstem van Herzog volstaat om complete werelden op te roepen.", "paragraphs": ["Fireball. Beeld Filmstill", "Op de een of andere manier ontbraken meteorieten nog in het oeuvre van filmer, acteur en allround popcultureel icoon Werner Herzog (78). \u2018This is science at it\u2019s best\u2019, ronkt hij in Fireball: Visitors from Darker Worlds als voice-over, met dat onverwoestbare Duitse accent met geaccentueerde slis. In beeld vallen wetenschappers elkaar huilend in de armen, na de ontdekking van een nieuw stuk buitenaardse rots op Antarctica. Op z\u2019n Herzogs: \u2018The ecstacy of discovery.\u2019", "Herzogs meest recente documentaire is een lofzang op het werk van de mannen en vrouwen die zich bezighouden met meteorietenonderzoek. Vulkanoloog Clive Oppenheimer, eerder al een soort twee-eenheid met Herzog in diens documentaires Encounters at the End of the World en Into the Inferno, spreekt hen voor de camera en treedt op als co-regisseur.", "Het duo bezorgde zichzelf een lastige taak: de meteoriet is weliswaar het perfecte vehikel voor Herzogiaanse thematiek (de ontdekkingsdrift en de nietigheid van de mens, bij voorkeur vastgelegd op de minst begaanbare plekken op aarde), maar in documentairevorm niet per se filmisch interessant. Na een handvol dashcambeelden van toevallig gefilmde inslagen, drijft Fireball zodoende vooral op het enthousiasme en de markante verschijning van de mensen voor de camera. En op het idee dat de vertelstem van Herzog volstaat om complete werelden op te roepen."], "authors": ["Berend Jan Bockting"], "keywords": ["bezighouden", "van", "voor", "en", "met", "een", "fireball", "herzog", "meteorieten", "wetenschappers", "op", "lofzang", "het", "zich", "dat", "die"], "pubDate": "2021-01-06T13:25:35Z", "publicationId": "1a359314-37ee-33a8-8de7-301d3eb2ed28"}