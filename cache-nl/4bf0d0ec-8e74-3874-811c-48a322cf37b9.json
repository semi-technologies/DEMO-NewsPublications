{"id": "4bf0d0ec-8e74-3874-811c-48a322cf37b9", "title": "Artsen: geef kinderen snel vaccin tegen rotavirus om zorg te ontlasten", "url": "https://www.rtlnieuws.nl/nieuws/nederland/artikel/5205705/kinderartsen-kinderen-winter-rotavirus-vaccin-zorg-nvk", "summary": "Nu we in een pandemie zitten, wordt er gekeken op welke manieren de druk op de zorg kan worden ontlast.\nKinderartsen pleiten er voor om het rotavaccin snel op grote schaal te gaan toedienen in Nederland.\n135 euroIn verschillende landen, waaronder Oostenrijk, Belgi\u00eb, Luxemburg, Finland, Duitsland, Noorwegen en het Verenigd Koninkrijk, is rotavirusvaccinatie onderdeel van het nationale vaccinatieprogramma.\nDe kosten om het vaccin aan alle kinderen te geven, zouden hoger uitvallen dan de ziekenhuiskosten voor enkele duizenden kinderen.\nMaar aan de andere kant: als je het vaccin groot inkoopt voor alle baby's, zou het per kind een stuk goedkoper worden.", "paragraphs": ["Nu we in een pandemie zitten, wordt er gekeken op welke manieren de druk op de zorg kan worden ontlast. Kinderartsen pleiten er voor om het rotavaccin snel op grote schaal te gaan toedienen in Nederland.", "In de landen om ons heen gebeurt dat al. K\u00e1roly Illy, voorzitter van de Nederlandse Vereniging van Kinderartsen, zegt tegen RTL Nieuws dat standaard vaccineren de zorg verlicht. \"Ik vind het heel jammer dat wij als \u00e9\u00e9n van de weinige landen in de EU hier niet voor gekozen hebben. Het vaccin zorgt ervoor dat we veel minder opnames hebben op de kinderafdeling, en kunnen verpleegkundigen dus op andere plekken worden ingezet.\"", "135 euro", "In verschillende landen, waaronder Oostenrijk, Belgi\u00eb, Luxemburg, Finland, Duitsland, Noorwegen en het Verenigd Koninkrijk, is rotavirusvaccinatie onderdeel van het nationale vaccinatieprogramma.", "De reden dat de politiek in Nederland er niet voor gekozen heeft: het prijskaartje. E\u00e9n vaccin kost 135 euro. De kosten om het vaccin aan alle kinderen te geven, zouden hoger uitvallen dan de ziekenhuiskosten voor enkele duizenden kinderen. Maar aan de andere kant: als je het vaccin groot inkoopt voor alle baby's, zou het per kind een stuk goedkoper worden."], "authors": [], "keywords": ["kinderen", "er", "van", "voor", "om", "geef", "tegen", "dat", "landen", "te", "vaccin", "rotavirus", "op", "het", "worden", "ontlasten", "zorg", "snel"], "pubDate": "2020-12-29T11:02:59Z", "publicationId": "ce2257c9-a2d2-3c8b-975a-6872cbf4036a"}