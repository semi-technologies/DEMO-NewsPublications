{"id": "c9a4cfb3-e1f0-3d70-8033-ead05079a34e", "title": "Joe Biden kiest voor voormalige rivaal Pete Buttigieg als transportminister", "url": "https://volkskrant.nl/nieuws-achtergrond/joe-biden-kiest-voor-voormalige-rivaal-pete-buttigieg-als-transportminister~b99455cd/", "summary": "Nadat hij in maart zijn campagne voor het presidentschap stopzette, voerde hij geregeld campagne voor Biden.\nMinister van EnergieNieuwssite Politico meldde ook dat Biden overweegt om Jennifer Granholm te benoemen tot minister van Energie.\nGranholm (61) was acht jaar lang gouverneur van de staat Michigan en diende daarvoor vier jaar lang als minister van Justitie en hoofdaanklager van die staat.\nAls gouverneur is ze geprezen voor haar beleid om de energiemarkt in de staat te verduurzamen.\nVoor de post van minister van Binnenlandse Zaken wil Biden het lid van het Huis van Afgevaardigden Deb Haaland, stellen drie bronnen.", "paragraphs": ["Biden (links) en Pete Buttigieg. Beeld AP", "Het is de eerste federale overheidsfunctie voor Buttigieg (38), voormalige burgemeester van de stad South Bend in de staat Indiana. Nadat hij in maart zijn campagne voor het presidentschap stopzette, voerde hij geregeld campagne voor Biden. Ook hielp hij aankomend vicepresident Kamala Harris zich voor te bereiden op haar debat met Trumps vicepresident Mike Pence, de voormalige gouverneur van Buttigiegs staat Indiana.", "Eerder werd gemeld dat Biden zou overwegen Buttigieg, de eerste openlijk homoseksuele presidentskandidaat bij de Democraten, te benoemen tot ambassadeur in China.", "Minister van Energie", "Nieuwssite Politico meldde ook dat Biden overweegt om Jennifer Granholm te benoemen tot minister van Energie. Granholm (61) was acht jaar lang gouverneur van de staat Michigan en diende daarvoor vier jaar lang als minister van Justitie en hoofdaanklager van die staat. Als gouverneur is ze geprezen voor haar beleid om de energiemarkt in de staat te verduurzamen. Voordat Barack Obama in 2009 aantrad als president was Granholm lid van zijn transitieteam.", "Voor de post van minister van Binnenlandse Zaken wil Biden het lid van het Huis van Afgevaardigden Deb Haaland, stellen drie bronnen. De roep richting Biden om de parlementari\u00ebr uit de staat New Mexico tot minister van Binnenlandse Zaken te benoemen, klinkt sterk de laatste weken, schreef The Washington Post.", "Haalands benoeming zou een grote symbolische waarde hebben omdat ze van inheemse afkomst is en omdat het ministerie van Binnenlandse Zaken grotendeels gaat over de betrekkingen met inheemse bewoners, en het beheer van federaal land en nationale parken."], "authors": [], "keywords": ["van", "transportminister", "joe", "biden", "en", "het", "rivaal", "te", "zaken", "buttigieg", "minister", "staat", "tot", "voor", "als", "kiest", "pete", "voormalige"], "pubDate": "2020-12-16T00:33:16Z", "publicationId": "1a359314-37ee-33a8-8de7-301d3eb2ed28"}