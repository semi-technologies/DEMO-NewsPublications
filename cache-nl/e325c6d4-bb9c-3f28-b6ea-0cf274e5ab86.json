{"id": "e325c6d4-bb9c-3f28-b6ea-0cf274e5ab86", "title": "Erik Bosgraaf kruidt zijn blokfluit zelden met de subtiliteit waarin Franse barokmuziek juist uitblinkt \u2605\u2605\u2605\u2606\u2606", "url": "https://volkskrant.nl/cultuur-media/erik-bosgraaf-kruidt-zijn-blokfluit-zelden-met-de-subtiliteit-waarin-franse-barokmuziek-juist-uitblinkt~b2b7a48e/", "summary": "De musici die begin 18de eeuw rondliepen aan het Franse hof, konden klagen als de besten.\nDroevige muziek was in de mode, schreef de filosoof Bernard de Fontenelle, die zich verbaasde over het merkwaardige genot dat huilen bood.\nTussen Versailles en Parijs klonk menig plainte (klacht) en tombeau (necrologie in tonen), gecomponeerd door fijnproevers als Marin Marais en Jacques-Martin Hotteterre.\nBlokfluitist Erik Bosgraaf heeft er met zijn ensemble Cordevento een aantal verzameld.\nHij kruidt zijn nuchtere blokfluittoon zelden met de subtiliteiten waarin Franse barokmuziek nu juist uitblinkt, zoals sensuele vibrato\u2019s en uitgekiend versierwerk.", "paragraphs": ["De musici die begin 18de eeuw rondliepen aan het Franse hof, konden klagen als de besten. Droevige muziek was in de mode, schreef de filosoof Bernard de Fontenelle, die zich verbaasde over het merkwaardige genot dat huilen bood. Tussen Versailles en Parijs klonk menig plainte (klacht) en tombeau (necrologie in tonen), gecomponeerd door fijnproevers als Marin Marais en Jacques-Martin Hotteterre.", "Blokfluitist Erik Bosgraaf heeft er met zijn ensemble Cordevento een aantal verzameld. Eerlijk gezegd, het valt niet mee. Soms zit dat in de noten: een componist als Louis-Antoine Dornel houdt zich amper staande. Maar ook Bosgraaf laat kansen liggen. Hij kruidt zijn nuchtere blokfluittoon zelden met de subtiliteiten waarin Franse barokmuziek nu juist uitblinkt, zoals sensuele vibrato\u2019s en uitgekiend versierwerk.", "Tot in track 10 de Plainte opduikt van Michel Pignolet de Mont\u00e9clair: drie\u00ebnhalve minuut tristesse voor basblokfluit, viola da gamba en teorbe. Daarvoor nemen we alsnog de hoed af."], "authors": ["Guido Van Oorschot"], "keywords": ["erik", "uitblinkt", "zijn", "het", "plainte", "en", "met", "franse", "een", "juist", "zelden", "waarin", "subtiliteit", "zich", "kruidt", "als", "die"], "pubDate": "2021-01-07T16:04:48Z", "publicationId": "1a359314-37ee-33a8-8de7-301d3eb2ed28"}