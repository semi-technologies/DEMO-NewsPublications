{"id": "d28a7754-934d-3732-9aa2-4274920167cb", "title": "Voor alle basisschoolkinderen is er maart 2021 voor het derde jaar op rij een Groningse Wiesneus (maar dan moet meester of juf die nu wel bestellen)", "url": "https://www.dvhn.nl/cultuur/Voor-alle-basisschoolkinderen-is-er-maart-2021-voor-het-derde-jaar-op-rij-een-Groningse-Wiesneus-maar-dan-moet-meester-of-juf-die-nu-wel-bestellen-26287154.html", "summary": "Kinderen laten kennismaken met het Gronings; met juffen en meesters op school, met opa\u2019s en oma\u2019s en de kleinkinderen of thuis met vader en moeder.\nRiemke Bakker zorgt voor een correct gebruik van het Gronings, terwijl Olaf Vos de liedjes vertaalde.\nLiedjes die op de website van het Centrum voor Groninger Taal & Cultuur gezongen worden door Irene Wilkens,De editie 2021 heeft als thema bewegen.\n,,Een gezond lichaam en een fris hoofd zijn een goede basis voor later.\nHerinnering begin februariHet inschrijfformulier voor de editie Wiesneus 2021 is te vinden op de website van het Centrum voor Groninger Taal en Cultuur (www.cgtc.nl).", "paragraphs": ["Zestig Groningse basisscholen vroegen vorig jaar Wiesneus aan, h\u00e9t kindertijdschrift met spelletjes, verhalen en liedjes in het Gronings. In maart 2021 verschijnt de derde editie.", "Kinderen laten kennismaken met het Gronings; met juffen en meesters op school, met opa\u2019s en oma\u2019s en de kleinkinderen of thuis met vader en moeder. Met Wiesneus , kindertijdschrift in de streektaal, praat iedereen straks een beetje plat met elkaar. Centrum Groninger Taal & Cultuur (CGTC) geeft aan dat het tijdschrift uitdrukkelijk alleen bestemd is voor scholen. Het is niet de bedoeling dat particulieren het gaan bestellen.", "Hen Engelien van stok", "De Groningse Wiesneus (oplage vijfduizend exemplaren) verschijnt voor het derde achtereenvolgende jaar. Kunny Luchtenberg schreef speciaal voor de Groningse editie een bijdrage en Rients Faber haalde Hen Engelien van stok. Riemke Bakker zorgt voor een correct gebruik van het Gronings, terwijl Olaf Vos de liedjes vertaalde. Liedjes die op de website van het Centrum voor Groninger Taal & Cultuur gezongen worden door Irene Wilkens,", "De editie 2021 heeft als thema bewegen. ,,Bewegen is belangrijk, gezond \u00e9n leuk, zeker voor kinderen\u2019\u2019, zegt Patricia Ottay van het CGTC. ,,Een gezond lichaam en een fris hoofd zijn een goede basis voor later. In de Wiesneus wordt aandacht besteed aan bewegen en hoe dat het beste kan. Daarnaast staan er in deze editie puzzels en prijsvragen waar de kinderen aan mee kunnen doen.\u2019\u2019", "In Wiesneus staan spelletjes, bijzondere verhalen en liedjes in de streektaal. Het magazine biedt een overzicht van alle streektaalvarianten binnen het Nedersaksisch. De Wiesneus wordt behalve in het Gronings uitgegeven in het Achterhoeks, Drents, en Overijssels.", "Herinnering begin februari", "Het inschrijfformulier voor de editie Wiesneus 2021 is te vinden op de website van het Centrum voor Groninger Taal en Cultuur (www.cgtc.nl). Begin februari volgt een herinnering hoe het tijdschrift en de Groninger taal in de klas te introduceren.", "Wiesneus valt voor Meertmoand Streektoalmoand op de mat van basisscholen die zich hebben aangemeld. Door een subsidie van de provincie Groningen is het tijdschrift voor basisschoolleerlingen gratis aan te vragen. Wiesneus is een gezamenlijk kindertijdschrift voor de streektaal van Centrum Groninger Taal & Cultuur (CGTC), Huus van de Taol, IJsselacademie, Erfgoedcentrum Achterhoek en Liemers en het Twentehoes."], "authors": ["Louis Van Kelckhoven"], "keywords": ["wel", "maart", "groninger", "taal", "van", "een", "voor", "meester", "het", "aan", "nu", "en", "op", "wiesneus", "maar", "met", "moet", "rij"], "pubDate": null, "publicationId": "bb59becc-5bf6-3c6d-8cdd-d41716890d16"}