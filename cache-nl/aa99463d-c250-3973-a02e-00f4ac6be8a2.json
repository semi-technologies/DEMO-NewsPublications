{"id": "aa99463d-c250-3973-a02e-00f4ac6be8a2", "title": "Biden presenteert 100 dagenplan tegen covidcrisis", "url": "https://www.parool.nl/wereld/biden-presenteert-100-dagenplan-tegen-covidcrisis~bd69582e/", "summary": "Nederland, dat het vaccin ook kocht, is als EU-lidstaat afhankelijk van het in Amsterdam gevestigde Europese Medicijnagentschap.\nVerkiezingswinnaar Joe Biden gaf dinsdag tekst en uitleg bij zijn plannen voor het indammen van het coronavirus.\nOpenbaar aanklager in Californi\u00eb Xavier Becerra wordt zijn minister van Volksgezondheid en Vivek Murthy wordt surgeon general, medisch topadviseur van de regering.\nDat gaat min of meer gelijk op met Trumps plannen hoewel die nog niet veel behelzen, zei Biden vorige week na gesprekken tussen zijn team en dat van de president.\n\u201cEr bleken geen gedetailleerde idee\u00ebn over hoe de vaccins uit containers in mensen hun armen moeten belanden.\u201dAan het einde van Bidens eerste honderd dagen moet \u2018de meerderheid\u2019 van het onderwijs in de VS worden hervat.", "paragraphs": ["De Amerikaanse president-elect Joe Biden heeft zijn plannen bekend gemaakt om het coronavirus in te dammen in zijn land. Beeld AFP", "Op het Witte Huis belegde Trump een viering van Operation Warp Speed, de werktitel die zijn regering heeft gegeven aan de ontwikkeling en distributie van vaccins tegen Covid-19. Het zeer waarschijnlijk als eerst beschikbare middel komt van de Amerikaanse farmaceut Pfizer, maar is in Europa geproduceerd.", "De federale goedkeuring voor gebruik wordt deze week verwacht. De Britse autoriteiten keurden het middel vorige week al goed voor gebruik. Daar is grootschalige vaccinatie dinsdag begonnen. Nederland, dat het vaccin ook kocht, is als EU-lidstaat afhankelijk van het in Amsterdam gevestigde Europese Medicijnagentschap.", "Wonder", "Pfizer werkt voor de productie en distributie van zijn vaccin weliswaar samen met de regering-Trump, de ontwikkeling gebeurde buiten Operation Warp Speed om. Niettemin heeft zich daar een wonder voltrokken, zei Trump dinsdag. \u201cVoor Operation Warp Speed duurde de ontwikkeling en goedkeuring van een vaccin misschien wel eeuwig, zoals u weet.\u201d", "Trump kondigde een presidentieel decreet aan dat Amerikaanse staatsburgers voorrang op andere landen geeft bij distributie van het vaccin.", "Verkiezingswinnaar Joe Biden gaf dinsdag tekst en uitleg bij zijn plannen voor het indammen van het coronavirus. Openbaar aanklager in Californi\u00eb Xavier Becerra wordt zijn minister van Volksgezondheid en Vivek Murthy wordt surgeon general, medisch topadviseur van de regering.", "Hoe moet dat vaccineren?", "Biden wil per 20 januari \u2013 de dag van zijn inauguratie \u2013 een honderd dagen geldende mondkapjesplicht invoeren, in elk geval in publieke gebouwen, openbaar vervoer en overheidsdomein.", "In datzelfde tijdspanne moeten dan ook honderd miljoen injecties met het Pfizer-vaccin zijn uitgedeeld. Dat gaat min of meer gelijk op met Trumps plannen hoewel die nog niet veel behelzen, zei Biden vorige week na gesprekken tussen zijn team en dat van de president. \u201cEr bleken geen gedetailleerde idee\u00ebn over hoe de vaccins uit containers in mensen hun armen moeten belanden.\u201d", "Aan het einde van Bidens eerste honderd dagen moet \u2018de meerderheid\u2019 van het onderwijs in de VS worden hervat."], "authors": ["David Van Unen"], "keywords": ["van", "biden", "100", "dagenplan", "het", "warp", "voor", "zijn", "week", "covidcrisis", "een", "wordt", "en", "dat", "presenteert", "tegen"], "pubDate": "2020-12-09T11:54:58+01:00", "publicationId": "a3002aeb-6d5a-3894-adcb-0212effbc567"}