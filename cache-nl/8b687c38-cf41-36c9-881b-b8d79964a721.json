{"id": "8b687c38-cf41-36c9-881b-b8d79964a721", "title": "GVB krijgt 32 nieuwe elektrische bussen dankzij 'coronapakket'", "url": "https://nu.nl/amsterdam/6097327/gvb-krijgt-32-nieuwe-elektrische-bussen-dankzij-coronapakket.html", "summary": "Het GVB heeft van de Vervoerregio Amsterdam een steunpakket van 30 miljoen euro gekregen voor de aankoop van 32 nieuwe elektrische bussen en de bijbehorende laadpalen.\nDe bussen worden begin 2022 geleverd.\nDe nieuwe bussen vervangen een deel van de huidige vloot dieselbussen.\nDe vervanging stond al langer gepland en zou door de Vervoerregio, GVB en de gemeente gezamenlijk worden betaald.\nDankzij de nieuwe investering ligt het GVB volgens directeur Claudia Zuiderwijk op schema om voor 2025 alle dieselbussen te vervangen door elektrische bussen.", "paragraphs": ["Het GVB heeft van de Vervoerregio Amsterdam een steunpakket van 30 miljoen euro gekregen voor de aankoop van 32 nieuwe elektrische bussen en de bijbehorende laadpalen. De bussen worden begin 2022 geleverd.", "Het zogeheten 'coronapakket' werd dinsdag goedgekeurd door de regioraad. Er komen laadpalen op de IJzijde bij het Centraal Station en in twee stallingen van de gemeentelijk vervoerder.", "De nieuwe bussen vervangen een deel van de huidige vloot dieselbussen. De vervanging stond al langer gepland en zou door de Vervoerregio, GVB en de gemeente gezamenlijk worden betaald. De bussen worden geleverd door de Nederlandse leverancier VDL.", "Dankzij de nieuwe investering ligt het GVB volgens directeur Claudia Zuiderwijk op schema om voor 2025 alle dieselbussen te vervangen door elektrische bussen. Ze is dan ook blij met de steun. \"Het aantal elektrische bussen komt met deze bestelling op 75. De dieselbussen zijn met hun veertien jaar aan het eind van hun levensduur en hard toe aan vervanging\", aldus Zuiderwijk."], "authors": ["Door"], "keywords": ["door", "van", "met", "dankzij", "coronapakket", "het", "worden", "elektrische", "en", "op", "bussen", "krijgt", "nieuwe", "gvb", "32"], "pubDate": null, "publicationId": "4d7a0f80-7953-388c-9af8-e7a437b5632e"}