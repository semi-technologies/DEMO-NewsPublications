{"id": "e97e16c0-f460-3521-8168-2c6f0ba7d4f0", "title": "Stap buiten je comfortzone met behulp van deze stylingtips", "url": "https://www.rtlnieuws.nl/lifestyle/mode-verzorging/artikel/5202162/buiten-je-comfortzone-stappen-met-behulp-van-3", "summary": "Ze vertelt dat het heel belangrijk is om uit je comfortzone te stappen, voordat je nieuwe kleren past en koopt.\nHoud vast aan je eigen persoonlijkheidBuiten je comfortzone stappen, betekent niet dat je opeens iets moet kopen wat totaal niet bij je past.\n\"Hierbij draag je tweederde binnen je comfortzone en eenderde erbuiten.\nZo zie je dat je dat ene item wat misschien saai leek, ook ineens heel anders af kunt stijlen.\nZo kun je je altijd en overal laten voorzien van persoonlijk stylingadvies.", "paragraphs": ["Manon is fashion consultant en wij mochten een dagje met haar meelopen. Ze vertelt dat het heel belangrijk is om uit je comfortzone te stappen, voordat je nieuwe kleren past en koopt. Ook is ze zich ervan bewust dat dit niet voor iedereen even makkelijk is en daarom deelt ze een aantal cruciale stylingtips.", "1. Houd vast aan je eigen persoonlijkheid", "Buiten je comfortzone stappen, betekent niet dat je opeens iets moet kopen wat totaal niet bij je past. Stel jezelf de vraag: 'Hoe zou je jezelf omschrijven in drie woorden?' Houd die woorden in je achterhoofd als je gaat winkelen.", "2. De tweederde regel", "Vaak kopen we kleren in setjes en dragen we die setjes steeds op dezelfde manier. Door bijvoorbeeld \u00e9\u00e9n van die items te vervangen door een product dat je normaal gesproken niet zou kiezen, kun je al een hele andere look cre\u00ebren. \"Dit noem ik ook wel de tweederde regel\", zegt Manon. \"Hierbij draag je tweederde binnen je comfortzone en eenderde erbuiten. Zo lijkt dat ene kledingstuk dat je normaal niet zou kiezen ook minder op te vallen.\"", "3. Een kledingstuk op meerdere manieren", "Een andere manier om buiten je comfortzone te gaan, is door een vertrouwd kledingstuk te kiezen en daar verschillende combinaties mee te maken, die je normaal niet doet. Stel: je draagt die ene blouse altijd met een strakke spijkerbroek. Probeer 'm dan eens met een leren flared jeans, of een lange rok. Zo zie je dat je dat ene item wat misschien saai leek, ook ineens heel anders af kunt stijlen.", "4. Laat je adviseren", "Een persoonlijke styliste is niet voor iedereen haalbaar. Gelukkig hebben steeds meer winkels de mogelijkheid tot het inschakelen van een personal shopper. Vaak is dit zelfs kosteloos! Zo kun je je altijd en overal laten voorzien van persoonlijk stylingadvies."], "authors": [], "keywords": ["van", "behulp", "comfortzone", "en", "met", "een", "stylingtips", "buiten", "niet", "te", "ook", "dat", "deze", "stap", "zou", "die", "je"], "pubDate": "2020-12-12T18:29:00Z", "publicationId": "ce2257c9-a2d2-3c8b-975a-6872cbf4036a"}