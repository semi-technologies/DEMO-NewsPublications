{"id": "429ac2f1-3bbb-3f17-bf84-2788fe8ff364", "title": "Beginnen met yoga: wat is het en waarom is het zo goed voor je?", "url": "https://www.rtlnieuws.nl/lifestyle/gezondheid/artikel/5196868/beginnen-met-yoga-wat-het-en-waarom-het-zo-goed-voor-je", "summary": "Wat veel mensen denken \u2013 en wat deels ook waar is \u2013 is dat yoga een sport of manier van ontspannen is, waarbij je verschillende poses uitvoert op een mat.\nAndere onderdelen van yoga zijn de omgang met je medemens, eetgedrag en mediteren.\u201dEr zijn verschillende redenen waarom wij, in Nederland, aan yoga doen.\nIn de meeste yogalessen werk je gericht in het moment en focus je je op ademhaling.\n\u201cHet is tijdens yoga belangrijk dat je je op \u00e9\u00e9n ding focust.\nNaar mate je meerdere lessen volgt, leer je vragen en oordelen los te laten en voel je steeds meer wat die houdingen eigenlijk met je lichaam doen.\u201d", "paragraphs": ["Wat veel mensen denken \u2013 en wat deels ook waar is \u2013 is dat yoga een sport of manier van ontspannen is, waarbij je verschillende poses uitvoert op een mat. \u201cIn feite klopt dat, maar het is nog veel meer dan dat\u201d, zegt Nanneke Schreurs, oprichtster van haar eigen yogastudio.", "'Yoga is eigenlijk een leefstijl'", "Volgens Schreurs omvat yoga naast het uitvoeren van die poses, een volledige leefstijl. \u201cYoga is een filosofie uit India en bestaat uit verschillende onderdelen. De vorm die wij kennen, de fysieke vorm, wordt bij yoga gebruikt om je lichaam sterker en flexibeler te maken, ter voorbereiding op je meditatie. Andere onderdelen van yoga zijn de omgang met je medemens, eetgedrag en mediteren.\u201d", "Er zijn verschillende redenen waarom wij, in Nederland, aan yoga doen. \u201cNaast het flexibeler maken van je lichaam, doen mensen het ook graag om meer rust in hunzelf te vinden. Het is een stukje mindfulness. In de meeste yogalessen werk je gericht in het moment en focus je je op ademhaling. Alles wat je tijdens zo\u2019n yogales leert, is ook van grote waarde in het dagelijks leven\u201d, legt Schreurs uit.", "\u201cHet is tijdens yoga belangrijk dat je je op \u00e9\u00e9n ding focust. Dit leer je in de lessen. In het begin kijk je veel om je heen naar wat anderen doen: hoe staat je buurman? Wat heeft je buurvrouw voor kleren aan? Naar mate je meerdere lessen volgt, leer je vragen en oordelen los te laten en voel je steeds meer wat die houdingen eigenlijk met je lichaam doen.\u201d"], "authors": [], "keywords": ["zo", "van", "wat", "waarom", "goed", "yoga", "het", "op", "met", "een", "je", "en", "doen", "dat", "voor"], "pubDate": "2020-11-15T18:20:56+01:00", "publicationId": "ce2257c9-a2d2-3c8b-975a-6872cbf4036a"}