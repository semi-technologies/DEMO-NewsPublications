{"id": "e7d7e046-0e8a-32c8-b50c-08936b208cce", "title": "9 personen klaagden 17.000 keer over geluidsoverlast door Schiphol \u2013 in 1 jaar tijd", "url": "https://www.parool.nl/amsterdam/9-personen-klaagden-17-000-keer-over-geluidsoverlast-door-schiphol-in-1-jaar-tijd~bf68aa61/", "summary": "Beeld Getty ImagesOndanks de afname van vluchten door het coronavirus kreeg het Bewoners Aanspreekpunt Schiphol (BAS) tussen 1 november 2019 en 31 oktober 2020 duizenden klachten binnen over vliegtuiglawaai.\nIn totaal telde het BAS dit jaar 7.350 melders, ten opzichte van 12.199 vorig jaar.\nWie meer dan vijfhonderd keer een melding maakt, wordt gezien als veelmelder wiens meldingen niet worden opgeteld bij het geheel.\nDe vracht-Boeing 747 van het Azerbeidzjaanse Silkway Airlines spant met 88 meldingen de kroon wat betreft klachten.\nGevolgd door een ander vliegtuig van hetzelfde type die 47 meldingen ontving.", "paragraphs": ["Beeld Getty Images", "Ondanks de afname van vluchten door het coronavirus kreeg het Bewoners Aanspreekpunt Schiphol (BAS) tussen 1 november 2019 en 31 oktober 2020 duizenden klachten binnen over vliegtuiglawaai.", "In totaal telde het BAS dit jaar 7.350 melders, ten opzichte van 12.199 vorig jaar. Deze afname komt niet alleen door de coronacrisis, maar ook doordat de website waarop mensen zich kunnen melden tijdelijk onbereikbaar was. Wie meer dan vijfhonderd keer een melding maakt, wordt gezien als veelmelder wiens meldingen niet worden opgeteld bij het geheel.", "Uit de cijfers blijkt verder dat in het centrum van Amstelveen de meeste melders wonen, gevolgd door de Overtoom in Amsterdam.", "BAS houdt ook per vliegtuig bij hoeveel overlast bepaalde modellen veroorzaken. De vracht-Boeing 747 van het Azerbeidzjaanse Silkway Airlines spant met 88 meldingen de kroon wat betreft klachten. Gevolgd door een ander vliegtuig van hetzelfde type die 47 meldingen ontving. De Boeing 747 domineert de lijst van vliegtuigen waar veel klachten over ontstaan."], "authors": ["Jasper Knegt"], "keywords": ["melders", "meldingen", "van", "schiphol", "klachten", "het", "17000", "keer", "klaagden", "personen", "geluidsoverlast", "tijd", "ook", "niet", "jaar", "door", "vliegtuig"], "pubDate": "2020-12-07T20:05:48+01:00", "publicationId": "a3002aeb-6d5a-3894-adcb-0212effbc567"}