{"id": "d44f0845-6852-35cb-b148-5bebfd62dce9", "title": "Kabinet trekt 4 miljoen euro uit voor herstel in Hawija na luchtaanval", "url": "https://nu.nl/politiek/6096844/kabinet-trekt-4-miljoen-euro-uit-voor-herstel-in-hawija-na-luchtaanval.html", "summary": "Het ministerie van Defensie trekt ruim 4 miljoen euro uit voor herstelwerkzaamheden in Hawija, de Iraakse stad die in juni 2015 zware schade opliep door een aanval van Nederlandse gevechtsvliegtuigen op een bommenfabriek van terreurgroep Islamitische Staat (IS).\nHet geld wordt gebruikt om puin te ruimen, het lokale elektriciteitsnetwerk te herstellen en de essenti\u00eble infrastructuur op te knappen.\n\"De exacte aanvangsdatum van de projecten is afhankelijk van de contractafspraken die nu moeten worden gemaakt.\nNederlandse F-16's voerden in juni 2015 een luchtaanval uit op een bommenfabriek van IS, waarbij ook een woonwijk werd geraakt.\nBegin oktober stelde het kabinet een onafhankelijk onderzoek in naar de aanval in Hawija.", "paragraphs": ["Het ministerie van Defensie trekt ruim 4 miljoen euro uit voor herstelwerkzaamheden in Hawija, de Iraakse stad die in juni 2015 zware schade opliep door een aanval van Nederlandse gevechtsvliegtuigen op een bommenfabriek van terreurgroep Islamitische Staat (IS). Daarbij kwamen tientallen burgers om het leven.", "Het geld wordt gebruikt om puin te ruimen, het lokale elektriciteitsnetwerk te herstellen en de essenti\u00eble infrastructuur op te knappen. In overleg met de gemeenschap wordt tevens gekeken hoe de werkgelegenheid bevorderd kan worden. De werkzaamheden zullen ongeveer anderhalf jaar in beslag nemen.", "Twee organisaties gaan de projecten uitvoeren. Begin volgend jaar moeten die aan de slag gaan. \"De exacte aanvangsdatum van de projecten is afhankelijk van de contractafspraken die nu moeten worden gemaakt. Zorgvuldigheid staat hierbij voorop\", schrijft minister Ank Bijleveld van Defensie aan de Tweede Kamer.", "De vrijwillige compensatie kwam er op aandringen van de Kamer.", "Nederlandse F-16's voerden in juni 2015 een luchtaanval uit op een bommenfabriek van IS, waarbij ook een woonwijk werd geraakt. In de fabriek bleken veel meer explosieven te liggen dan vooraf werd aangenomen. Er vielen tientallen doden en ongeveer honderd gewonden.", "Begin oktober stelde het kabinet een onafhankelijk onderzoek in naar de aanval in Hawija."], "authors": ["Door", "Anp Nu.Nl"], "keywords": ["van", "die", "uit", "luchtaanval", "een", "wordt", "herstel", "te", "hawija", "werd", "worden", "op", "voor", "euro", "trekt", "miljoen", "het", "kabinet"], "pubDate": null, "publicationId": "4d7a0f80-7953-388c-9af8-e7a437b5632e"}