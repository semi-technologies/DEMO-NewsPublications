{"id": "2fc76ff7-e60d-383d-8836-3efe68d80bc6", "title": "Dit is waarom je zelfs in de winter onder de koude douche wil springen", "url": "https://www.rtlnieuws.nl/lifestyle/gezondheid/artikel/5195927/dit-waarom-je-zelfs-de-winter-onder-de-koude-douche-wil", "summary": "1: EnergieboostWaar je lichaam bij een warme douche direct terugdenkt aan het warme bed, is dat bij koud douchen wel anders.\nMaar wat nu als we je vertellen dat het ook nog een positief effect op je ongezonde lichaamsvet heeft?\n3: Verlaag je stressniveauZo'n koude douche, daar schrikt je lichaam van.\nJuist door elke dag een ijskoude douche te pakken, leert je lichaam te wennen aan die stressfactor.\nEn hoe beter je lichaam daarmee weet om te gaan, des te beter je er tegen kan.4: Cooling downAfkoelen doe je zeker van zo'n koude douchebeurt.", "paragraphs": ["Koud douchen als wake-up call", "De douchekraan een draai naar standje 'blauw' geven, waarschijnlijk niet iets waar je volmondig 'ja' op zou antwoorden. Totdat je weet wat de gezondheidsvoordelen ervan zijn. En ja, die zijn er genoeg.", "Let wel op: hartpati\u00ebnten, doe voorzichtig met t\u00e9 koud douchen en luister naar je lichaam.", "1: Energieboost", "Waar je lichaam bij een warme douche direct terugdenkt aan het warme bed, is dat bij koud douchen wel anders. In een paar luttele seconden ben jij wakker en klaar voor de dag. Geen douchesessie van minuten, in een halve minuut stroomt de adrenaline door je lichaam.", "Bovendien krijg je meer prikkels op de huid die seintjes naar de hersenen uitsturen. Plus je lichaam maakt extra endorfine aan. Precies, het gelukshormoon!", "2: Vet lekker", "In het begin gaat zo'n koude douche flink wennen zijn. Maar wat nu als we je vertellen dat het ook nog een positief effect op je ongezonde lichaamsvet heeft? Het is namelijk zo dat ijskoud water je stofwisseling stimuleert.", "Dit betekent dat je extra calorie\u00ebn \u00e9n vet verbrandt. En daarbij maakt je lichaam extra bruin vet - essentieel vet - aan. Onderzoek heeft zelfs uitgewezen dat dat type vet de strijd met de ongezonde, witte vetten aan gaat.", "3: Verlaag je stressniveau", "Zo'n koude douche, daar schrikt je lichaam van. Zo'n schrikreactie is een stressfactor. Nu heeft stress altijd iets negatiefs aan zich kleven, maar we kunnen niet zonder. Juist door elke dag een ijskoude douche te pakken, leert je lichaam te wennen aan die stressfactor. En hoe beter je lichaam daarmee weet om te gaan, des te beter je er tegen kan.", "4: Cooling down", "Afkoelen doe je zeker van zo'n koude douchebeurt. Maar wist je dat het ook een absolute aanrader is na het sporten? Het zorgt niet alleen voor een beter herstel van je spieren, maar kan ook blessures en ontstekingen voor zijn.", "5: Goed voor de portemonnee, goed voor het milieu", "Zo'n (ijs)koude douche nodigt niet uit om zo 10, 20 of misschien zelfs wel 30 minuten onder te gaan staan. Zeker in het begin weet je niet hoe snel je onder die koude douchepartij vandaan wil. Met zo'n kleine switch in je levensstijl bespaar je veel water en energie. Je stookkosten verlagen, waarmee je zo tientallen euro's bespaart."], "authors": [], "keywords": ["waarom", "dit", "koude", "het", "wil", "vet", "winter", "zelfs", "springen", "onder", "je", "een", "en", "douche", "dat", "te", "aan", "lichaam", "voor"], "pubDate": "2020-11-10T20:56:00+01:00", "publicationId": "ce2257c9-a2d2-3c8b-975a-6872cbf4036a"}