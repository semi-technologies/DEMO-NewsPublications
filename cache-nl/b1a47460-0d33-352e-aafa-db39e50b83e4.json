{"id": "b1a47460-0d33-352e-aafa-db39e50b83e4", "title": "Honda CR-V: Als je hem eenmaal hebt ontdekt, wil je nooit meer anders", "url": "https://www.dvhn.nl/aangeboden/Honda-CR-V-Als-je-hem-eenmaal-hebt-ontdekt-wil-je-nooit-meer-anders-26260349.html", "summary": "Het tekent de kracht van het bedrijf, dat veel loyale klanten kent.\nEn dat is nu precies waar de hybride-technologie van Honda het verschil maakt.\nVan de soepele automatische versnellingsbak tot de krachtige motoren en het solide onderstel: de CR-V ademt controle en vertrouwen.\nloadingSpotifyNa een paar uur ontdekken, hebben we eigenlijk maar \u00e9\u00e9n probleem met deze verrassende Honda: dat we hem weer terug moeten brengen.\nloadingWil je de Honda CR-V zelf ervaren?", "paragraphs": ["Een robuuste SUV met het brandstofverbruik van een compacte middenklasser \u00e9n voorzien van bestuurdersassistentie als adaptieve cruise control, lane assist en intelligente vierwielaandrijving: dat is de Honda CR-V 2.0 Hybrid AWD. Wij maakten uitgebreid kennis met de grootste telg uit het Honda-aanbod.", "loading", "De zon schijnt waterig op de gevel van Autobedrijf Borghstede in Assen. Het is een koude dag, maar achter de glazen pui van Neerlands oudste Hondadealer is het warm. Dat is althans het gevoelsmatige effect van de knalrode CR-V 2.0 Hybrid AWD die al op ons staat te wachten. De komende uren is dit vlaggenschip ons huis. Tenminste, als we vandaag nog uitgepraat raken met de enthousiaste mensen van Borghstede. Bijvoorbeeld over de volledig originele Honda CRX uit 1987 met 127.000 km op de teller, die de showroom karakter geeft. We wanen ons meteen weer in de eighties! Het tekent de kracht van het bedrijf, dat veel loyale klanten kent.", "Imposant en stijlvol", "Na een kop koffie lopen we nieuwsgierig om de CR-V. Wat direct opvalt zijn de ruime afmetingen van de Honda\u2019s eerste hybride SUV. Dit is een auto die indruk maakt. Datzelfde gevoel ervaar je ook als je plaatsneemt achter het stuur. Heerlijk gevormde stoelen en een hoogwaardig afgewerkte cockpit: van het moderne instrumentarium tot en met het multimediasysteem met onder meer Apple Carplay En ook achterin zit je riant, met voldoende hoofd- en beenruimte; wat in veel SUVs nog wel eens een probleem is.", "loading", "Wel hybride, geen stekker", "De hoge instap en de riante afmetingen zorgen voor een luxueuze rijervaring, maar in de regel gaat dat bij dit soort auto\u2019s hand in hand met een fors brandstofverbruik. En dat is nu precies waar de hybride-technologie van Honda het verschil maakt. De CR-V beschikt over een elektromotor die oplaadt tijdens het rijden - stekkerloos dus - en ervoor zorgt dat de benzinemotor op iedere snelheid zo zuinig mogelijk z\u2019n werk doet. Breng je de kinderen naar school of doe je boodschappen, dan kan de elektromotor het zelfs alleen af. Ga je ermee op vakantie, dan hoef je dus niet in de rij bij de laadpaal en haal je zonder problemen een verbruik van 1 op 20; ongekend voor een auto in dit segment.", "loading", "\u201cOp vakantie haal je er zonder problemen 1 op 20 mee\u201d", "Als we de grote weg op draaien, valt meteen op hoe mooi de techniek in elkaar grijpt. Van de soepele automatische versnellingsbak tot de krachtige motoren en het solide onderstel: de CR-V ademt controle en vertrouwen. Je wordt daarin ondersteund door het allernieuwste wat er op het gebied van bestuurdersassistentie te krijgen is, zoals adaptieve cruise control en lane assist. De intelligente aandrijflijn schakelt in bochten naar AWD voor de beste wegligging, terwijl er op rechte stukken juist brandstof wordt bespaard met voorwielaandrijving.", "loading", "Spotify", "Na een paar uur ontdekken, hebben we eigenlijk maar \u00e9\u00e9n probleem met deze verrassende Honda: dat we hem weer terug moeten brengen. Het liefst zouden we onze favoriete Spotify-muziek op play zetten en de CR-V in een rechte lijn naar de sneeuw sturen - we gokken namelijk dat-ie zich tussen de witte bergen net zo goed thuisvoelt als hier in Nederland. Maar in plaats daarvan nemen we braaf de afslag naar Assen-Noord. Het grote voordeel daarvan is dat ze bij Borghstede de koffie alweer klaar hebben.", "loading", "Wil je de Honda CR-V zelf ervaren? Rij dan eens langs bij Autobedrijf Borghstede aan de Industrieweg in Assen of kijk op www.honda-borghstede.nl"], "authors": ["Autobedrijf Borghstede", "Aangeboden Door"], "keywords": ["honda", "nooit", "je", "hem", "van", "eenmaal", "met", "een", "wil", "ontdekt", "het", "en", "op", "dat", "meer", "hebt", "crv"], "pubDate": null, "publicationId": "bb59becc-5bf6-3c6d-8cdd-d41716890d16"}