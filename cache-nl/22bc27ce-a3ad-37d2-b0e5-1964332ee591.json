{"id": "22bc27ce-a3ad-37d2-b0e5-1964332ee591", "title": "Slechtste slogan: laat je poesje knippen voor ze begint te wippen", "url": "https://www.parool.nl/kunst-media/slechtste-slogan-laat-je-poesje-knippen-voor-ze-begint-te-wippen~b94bfccf/", "summary": "De Belgische dierenrechtenorganisatie Gaia bedacht de \u2018slechtste slogan\u2019 van 2020.\nGaia gebruikt de slogan om aandacht te vragen voor sterilisatie van poezen.\nDe afgelopen week kon iedereen via de site zijn stem uitbrengen op de tien genomineerde reclamekreten.\nIn totaal brachten 5772 stemmers 9104 stemmen uit.\nEerdere winnaars zijn onder meer \u2018Onze vis smaakt als de tongzoen van een zeemeermin\u2019 (viszaak), \u2018We doen wel vrouwen maar knippen ze niet\u2019 (barbier), \u2018Zit je haircut\u2019 (kapper) en \u2018Iedere paal gaat erin\u2019 (heibedrijf).", "paragraphs": ["De Belgische dierenrechtenorganisatie Gaia bedacht de \u2018slechtste slogan\u2019 van 2020.", "Gaia gebruikt de slogan om aandacht te vragen voor sterilisatie van poezen.", "Het was de negende keer dat het platform Slechte Slogans de verkiezing organiseerde. De afgelopen week kon iedereen via de site zijn stem uitbrengen op de tien genomineerde reclamekreten. In totaal brachten 5772 stemmers 9104 stemmen uit. Dat zijn er fors meer dan vorig jaar, toen 3992 mensen 7055 stemmen uitbrachten.", "Andere kanshebbers waren \u2018Bedrukte Dozen, Blije Gezichten!\u2019 van D-BOX Verpakkingen B.V., \u2018Liefde maakt blind, maar je neus ruikt nog steeds een wind\u2019 van Rennie, \u2018Met kaas uit de Jordaan, ga je als een banaan\u2019 van kaaswinkel De Mannen van Kaas, \u2018Zing Vecht Hak Bid Polijst Lach en Bewonder\u2019 van Jan Reek natuursteen, \u2018The best worst of the world\u2019 van Huls Droge Worst, \u2018De groenspecialist in hart en tuinieren\u2019 van Bomenbezorgd.nl en \u2018Waalzinnig je weer te zien!\u2019 van Beleef Zaltbommel.", "Eerdere winnaars zijn onder meer \u2018Onze vis smaakt als de tongzoen van een zeemeermin\u2019 (viszaak), \u2018We doen wel vrouwen maar knippen ze niet\u2019 (barbier), \u2018Zit je haircut\u2019 (kapper) en \u2018Iedere paal gaat erin\u2019 (heibedrijf)."], "authors": [], "keywords": ["poesje", "van", "stemmen", "laat", "slechtste", "zijn", "slogan", "ze", "je", "te", "knippen", "en", "een", "worst", "uit", "wippen", "voor"], "pubDate": "2020-12-07T08:52:12+01:00", "publicationId": "a3002aeb-6d5a-3894-adcb-0212effbc567"}