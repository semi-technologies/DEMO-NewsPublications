{"id": "df085d6d-16dd-31f2-a77d-5ff86a17f43a", "title": "Minister De Jonge: eerste vaccinatie op 8 januari, als EMA goedkeurt", "url": "https://www.telegraaf.nl/nieuws/1155608060/minister-de-jonge-eerste-vaccinatie-op-8-januari-als-ema-goedkeurt", "summary": "\u201eUiterlijk maandag 11 januari zal de GGD op drie locaties in het land gaan vaccineren, meldt de CDA-bewindsman.\n\u201eDit tijdschema is het snelst mogelijke\u201d, schrijft De Jonge, die rekening heeft te houden met goedkeuring van het vaccin door Europees geneesmiddelenbureau EMA.\nVaccinatie met het vaccin van BioNTech/Pfizer bestaat uit twee prikken.\n\u201eDe ruime openingstijden van de locaties van de GGD zorgen ervoor dat vaccinatie de continu\u00efteit van de zorg in de instellingen niet belemmert\u201d, schrijft De Jonge.\nDe kwetsbare ouderen worden later gevaccineerd met het vaccin van Moderna, dat wel op koelkasttemperatuur kan worden bewaard.", "paragraphs": ["Dat meldt zorgminister Hugo de Jonge aan de Tweede Kamer.", "\u201eUiterlijk maandag 11 januari zal de GGD op drie locaties in het land gaan vaccineren, meldt de CDA-bewindsman. Vanaf maandag 18 januari vindt het vaccineren plaats op 25 centrale locaties in het land.\u201d", "Allereerst worden de zorgverleners rond de kwetsbare ouderen in de verpleeghuizen, de gehandicaptenzorg en de thuiszorg gevaccineerd. Later volgen de verpleeghuisbewoners zelf. Nederland ontvangt nog dit jaar rond de 500.000 vaccins, stelt de CDA-minister.", "\u201eDit tijdschema is het snelst mogelijke\u201d, schrijft De Jonge, die rekening heeft te houden met goedkeuring van het vaccin door Europees geneesmiddelenbureau EMA. Dat gebeurt naar verwachting komende maandag. Woensdag wordt het vaccin officieel toegelaten tot de Europese markt, waarna nog de Gezondheidsraad met een advies moet komen.", "Vaccinatie met het vaccin van BioNTech/Pfizer bestaat uit twee prikken. Tussen die twee inentingen zit drie weken. Er wordt zeven dagen per week gevaccineerd. \u201eDe ruime openingstijden van de locaties van de GGD zorgen ervoor dat vaccinatie de continu\u00efteit van de zorg in de instellingen niet belemmert\u201d, schrijft De Jonge.", "Omdat het Pfizer-vaccin moet worden bewaard op een temperatuur van onder de 80 graden Celsius, is het niet geschikt om in kleine hoeveelheden naar de verpleeghuizen te brengen. Daarom worden er centrale locaties ingericht, waar de zorgverleners naartoe kunnen. De kwetsbare ouderen worden later gevaccineerd met het vaccin van Moderna, dat wel op koelkasttemperatuur kan worden bewaard."], "authors": [], "keywords": ["van", "dat", "ema", "jonge", "maandag", "goedkeurt", "gevaccineerd", "januari", "minister", "vaccin", "locaties", "eerste", "op", "als", "worden", "met", "het", "vaccinatie"], "pubDate": null, "publicationId": "eaaf7e23-4e36-3c2d-bfe0-80f3507a250a"}