{"id": "636841fa-0a56-31a0-997c-cdeba3bd8dcf", "title": "Carola: 'Je bent zo'n matchesverzamelaar geworden'", "url": "https://www.rtlnieuws.nl/lifestyle/artikel/5197821/update-carola-je-bent-zon-matchesverzamelaar-geworden-pam-julie-carola", "summary": "We zitten - bij gebrek aan open kroegen - aan een wijnproeverij aan mijn eettafel.\nCarola staat toastjes te smeren in de keuken en ik biets alvast een olijf.\nReageer je alleen op van die Andreas-types of heb je ook andere matches?\"\n\"De matches, daar ligt het niet aan\", zucht Julie.\n\"Op het moment dat ik een date heb, zakt de zin me spontaan in de schoenen.", "paragraphs": ["Pam stond ineens een spiegelei te bakken voor Jeppe en Carola kreeg een spannend ei-op-afstand van haar vriendje Mike. Julie vindt het ondertussen maar wat jaloersmakend allemaal, die seks om haar heen.", "\"Ik heb volgende week een sollicitatiegesprek!\", jubelt Julie. \"Zolang het met mannen niet lukt, stort ik me gewoon op mijn carri\u00e8re.\"", "We zitten - bij gebrek aan open kroegen - aan een wijnproeverij aan mijn eettafel. Carola staat toastjes te smeren in de keuken en ik biets alvast een olijf. Vandaag is rood en we nippen zes soorten Malbec en Merlot.", "\"Maar hoezo wil het niet lukken dan, Julie? Reageer je alleen op van die Andreas-types of heb je ook andere matches?\"", "\"De matches, daar ligt het niet aan\", zucht Julie. \"Op het moment dat ik een date heb, zakt de zin me spontaan in de schoenen. Niet eens de moed nee, echt de zin. En dus zeg ik de helft vaak weer af.\"", "\"Geen wonder dat je snakt naar seks\", antwoord ik, enigszins bezorgd. \"Als je steeds afzegt wordt een nieuwe date alleen maar spannender natuurlijk.\" Ik neem een grote slok van mijn tweede glas en knik tevreden."], "authors": [], "keywords": ["van", "julie", "geworden", "het", "op", "bent", "ik", "carola", "zon", "je", "een", "matchesverzamelaar", "en", "niet", "aan"], "pubDate": "2020-11-18T16:01:28+01:00", "publicationId": "ce2257c9-a2d2-3c8b-975a-6872cbf4036a"}