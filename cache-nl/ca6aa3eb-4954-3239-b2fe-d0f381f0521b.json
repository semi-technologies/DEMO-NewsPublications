{"id": "ca6aa3eb-4954-3239-b2fe-d0f381f0521b", "title": "Marco Kroon krijgt 80 uur taakstraf voor kopstoot aan agent", "url": "https://volkskrant.nl/nieuws-achtergrond/marco-kroon-krijgt-80-uur-taakstraf-voor-kopstoot-aan-agent~b6654f01/", "summary": "Beeld ANPHet gerechtshof oordeelt dat Kroon zich tijdens carnaval \u2018respectloos heeft gedragen\u2019.\nTijdens de zitting twee weken geleden zei Kroon dat hij nooit bewust een kopstoot zou geven aan een agent.\nZijn psycholoog verklaarde dat hij aan PTSS lijdt en dat de kopstoot een \u2018herbeleving van traumatische gebeurtenissen\u2019 was.\nKroon zelf zei dat hij in \u2018een pijnreflex\u2019 zijn hoofd naar achteren gooide en daarmee de agent raakte.\nIk zou willen dat ik het terug kan draaien, maar helaas gaat dat niet.\u2019", "paragraphs": ["Marco Kroon eerder deze maand bij de rechtbank. Beeld ANP", "Het gerechtshof oordeelt dat Kroon zich tijdens carnaval \u2018respectloos heeft gedragen\u2019. Hij had als publiek figuur een voorbeeldfunctie. Kroon werd vorig jaar tijdens carnaval in Den Bosch betrapt op wildplassen. Hij toonde zijn geslachtsdeel aan de agenten en gaf even later een kopstoot. Het OM eiste daarvoor een taakstraf van 100 uur. Voor het wildplassen krijgt hij een boete van 120 euro.", "Tijdens de zitting twee weken geleden zei Kroon dat hij nooit bewust een kopstoot zou geven aan een agent. Zijn psycholoog verklaarde dat hij aan PTSS lijdt en dat de kopstoot een \u2018herbeleving van traumatische gebeurtenissen\u2019 was. Kroon zelf zei dat hij in \u2018een pijnreflex\u2019 zijn hoofd naar achteren gooide en daarmee de agent raakte. \u2018Ik kan me niet voorstellen dat u de beweging uitlegt als kopstoot\u2019, zei hij.", "\u2018Het gebrek aan de voorbeeldfunctie is al zwaar afgestraft door Defensie\u2019, zei Kroon in de zitting twee weken geleden. Hij werd eerder voor een jaar geschorst en kreeg een melding binnen zijn personeelsdossier. \u2018Mijn reputatie binnen en buiten Defensie is voor altijd geschaad. Ik had het zeker anders moeten doen. Ik zou willen dat ik het terug kan draaien, maar helaas gaat dat niet.\u2019"], "authors": [], "keywords": ["dat", "kroon", "een", "en", "80", "kopstoot", "krijgt", "zijn", "zei", "marco", "uur", "taakstraf", "agent", "voor", "ik", "hij", "het", "aan"], "pubDate": "2020-12-17T13:35:19Z", "publicationId": "1a359314-37ee-33a8-8de7-301d3eb2ed28"}