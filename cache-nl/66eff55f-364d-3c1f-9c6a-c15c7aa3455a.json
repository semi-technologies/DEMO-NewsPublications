{"id": "66eff55f-364d-3c1f-9c6a-c15c7aa3455a", "title": "Virgil van Dijk, Matthijs de Ligt en Frenkie de Jong weer genomineerd voor wereldelftal", "url": "https://www.telegraaf.nl/sport/341243843/virgil-van-dijk-matthijs-de-ligt-en-frenkie-de-jong-weer-genomineerd-voor-wereldelftal", "summary": "Het drietal maakt onderdeel van de voorselectie van 55 spelers.\nVolgende week donderdag, 17 december, wordt het \u2019beste\u2019 elftal van 2020 gepresenteerd op het FIFA-gala The Best, dat vanwege de coronacrisis online wordt gehouden.\nLiefst elf spelers van de Duitse recordkampioen, onder wie spits Robert Lewandowski en doelman Manuel Neuer, vinden hun naam terug op de lijst.\nAanvoerder van Oranje Van Dijk is niet alleen genomineerd voor het wereldelftal, maar behoort ook tot de elf kandidaten voor de prijs voor de beste voetballer van het jaar.\nBondscoach Sarina Wiegman van de Nederlandse voetbalsters maakt kans om te worden gekozen tot beste coach van een vrouwenteam.", "paragraphs": ["Het drietal maakt onderdeel van de voorselectie van 55 spelers. Vorig seizoen kregen de Nederlanders uiteindelijk een plekje in het sterrenteam.", "Alle profvoetballers ter wereld kunnen hun stem uitbrengen op de genomineerden. Volgende week donderdag, 17 december, wordt het \u2019beste\u2019 elftal van 2020 gepresenteerd op het FIFA-gala The Best, dat vanwege de coronacrisis online wordt gehouden. De lijst wordt dit seizoen gedomineerd door voetballers van Champions League-winnaar Bayern M\u00fcnchen. Liefst elf spelers van de Duitse recordkampioen, onder wie spits Robert Lewandowski en doelman Manuel Neuer, vinden hun naam terug op de lijst.", "Onder de nieuwkomers bevindt zich aanvaller Erling Braut Haaland van Borussia Dortmund, de Noorse spits die vorige maand door de Italiaanse sportkrant Tuttosport al werd verkozen tot talent van het jaar.", "Aanvoerder van Oranje Van Dijk is niet alleen genomineerd voor het wereldelftal, maar behoort ook tot de elf kandidaten voor de prijs voor de beste voetballer van het jaar. Bij de vrouwen geldt hetzelfde voor Vivianne Miedema. Bondscoach Sarina Wiegman van de Nederlandse voetbalsters maakt kans om te worden gekozen tot beste coach van een vrouwenteam."], "authors": [], "keywords": ["frenkie", "tot", "spelers", "van", "spits", "het", "op", "seizoen", "jong", "matthijs", "wereldelftal", "beste", "ligt", "genomineerd", "wordt", "weer", "virgil", "voor"], "pubDate": null, "publicationId": "eaaf7e23-4e36-3c2d-bfe0-80f3507a250a"}