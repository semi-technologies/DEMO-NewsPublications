{"id": "651a24ce-f928-3de5-865c-23a3470a20db", "title": "Op zoek naar eerbetoon voor Schotse \u2018heksen\u2019", "url": "https://trouw.nl/rubrieken/op-zoek-naar-eerbetoon-voor-schotse-heksen~bdfc5ab2/", "summary": "De meer dan 2500 heksen die bijna driehonderd jaar geleden zijn gemarteld en gedood tijdens de heksenjachten in Schotland verdienen een \u2018humaniserend eerbetoon\u2019.\nBehalve een album wordt er ook gewerkt aan een podcast, een boek, visuele kunst, en, zodra het weer kan, ook een tour met live optredens.\n\u2018Witches of Schotland\u2019 wil gratie en excuses voor degenen die omwille van hekserij zijn veroordeeld, en een nationaal herdenkingsmonument.\nNa de introductie van een nieuwe wet in 1563 kwam er een periode van heksenvervolging die anderhalve eeuw duurde.\nNewton zei: \u201c(...) we willen er zeker van zijn dat ons project het feit erkent dat echte mensen zijn vervolgd op een grote schaal.\u201d", "paragraphs": ["Naamzuivering willen ze, de Schotse zangeres en harpiste Rachel Newton en violiste Lauren MacColl. De meer dan 2500 heksen die bijna driehonderd jaar geleden zijn gemarteld en gedood tijdens de heksenjachten in Schotland verdienen een \u2018humaniserend eerbetoon\u2019. Dat komt er in de vorm van een artistiek project genaamd Heal & Harrow. Behalve een album wordt er ook gewerkt aan een podcast, een boek, visuele kunst, en, zodra het weer kan, ook een tour met live optredens.", "Gratie en excuses", "Het project is ge\u00efnspireerd door de campagne voor gerechtigheid die Claire Mitchell vorig jaar is begonnen. \u2018Witches of Schotland\u2019 wil gratie en excuses voor degenen die omwille van hekserij zijn veroordeeld, en een nationaal herdenkingsmonument. Zo is dat er ook gekomen in de stad Salem in Massachusetts in de Verenigde Staten, waar aan het einde van de zeventiende eeuw in een reeks hekserijprocessen twintig mensen ter dood werden veroordeeld. In 1957 kwamen er formele excuses.", "Na de introductie van een nieuwe wet in 1563 kwam er een periode van heksenvervolging die anderhalve eeuw duurde. Een ongelofelijk verdrietige periode in de geschiedenis van vrouwen, zei Mitchell eerder in The Guardian. \u201cDeze vrouwen hadden geen stem, en konden niets inbrengen voor hun eigen verdediging. We moeten het verschrikkelijke kwaad wat hen is aangedaan publiekelijk erkennen.\u201d", "Echte mensen", "Voor het artistieke project zoeken Newton en MacColl nog sponsors. Ook zoeken ze nog een schrijver die de verhalen van de vrouwen gaat beschrijven. Newton zei: \u201c(...) we willen er zeker van zijn dat ons project het feit erkent dat echte mensen zijn vervolgd op een grote schaal.\u201d"], "authors": ["Marije Van Beek"], "keywords": ["er", "zijn", "schotse", "heksen", "van", "project", "voor", "naar", "en", "een", "zoek", "op", "ook", "het", "eerbetoon", "dat", "die"], "pubDate": "2021-01-09T10:23:00Z", "publicationId": "b66cd8e4-4294-3571-bcd7-e490527f1a48"}