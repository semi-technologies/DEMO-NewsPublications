{"id": "3da87b7d-6733-3cdc-81ad-ee15c478b1c9", "title": "Zo richt je de zolderkamer slim in", "url": "https://nu.nl/wonen/6098558/zo-richt-je-de-zolderkamer-slim-in.html", "summary": "Met deze tips van vtwonen maak je van de zolder een fijne leefruimte.\nVerloren opbergruimteDenk ook goed na over waar je op zolder opbergruimte wil cre\u00ebren.\nDeze ruimte gebruik je toch niet en zo kun je op een gemakkelijke manier gebruikmaken van de verloren ruimte.\nBen je benieuwd hoe je een schuin dak kunt isoleren zonder te verbouwen?\nDakkapel plaatsenWil je meer leefruimte op je zolder cre\u00ebren?", "paragraphs": ["De zolder inrichten kan een flinke uitdaging zijn. Grote kans dat er schuine muren zijn, waardoor plotseling veel ruimte verloren gaat. Hoe zorg je dan toch voor genoeg opbergruimte? En hoe laat je de (vaak) kleine kamer optisch groter lijken? Met deze tips van vtwonen maak je van de zolder een fijne leefruimte.", "Een zolder heeft vaak schuine wanden. Het voordeel daarvan is de charmante uitstraling, maar het is niet altijd praktisch. Houd hier rekening mee voordat je een bed en meubels koopt. Multifunctionele meubels komen het beste tot hun recht in een onhandige ruimte. \"Een goede slaapbank op zolder levert een fijne logeer- \u00e9n relaxplek op\", aldus stylist Fietje Bruijn.", "Verloren opbergruimte", "Denk ook goed na over waar je op zolder opbergruimte wil cre\u00ebren. In plaats van een grote kledingkast kun je kiezen voor op maat gemaakte inbouwkasten tegen de schuine wanden. Deze ruimte gebruik je toch niet en zo kun je op een gemakkelijke manier gebruikmaken van de verloren ruimte.", "Dak isoleren", "Meer dan 80 procent van de huizen heeft een ge\u00efsoleerd dak, maar de meeste zijn maar matig ge\u00efsoleerd. Hierdoor kan het in de zomer heel warm zijn en in de winter heel koud. Door het dak goed te (laten) isoleren, woon je warmer in de winter en koeler in de zomer. Bovendien bespaar je flink op energiekosten. Ben je benieuwd hoe je een schuin dak kunt isoleren zonder te verbouwen? Lees hier een paar tips van vtwonen.", "Kleine ruimte", "De zolder is niet altijd groot, maar met een paar simpele aanpassingen kun je de ruimte gemakkelijk groter doen lijken. Kies voor een licht kleurenpalet, bijvoorbeeld van wit, beige en pastel. Dat zorgt voor een ruimtelijker effect.", "Ook kan een lichte vloer de kamer groter laten lijken. Zorg dat er zoveel mogelijk daglicht naar binnen komt, en kies voor lichte raambekleding. Hang \u00e9\u00e9n grote of meerdere kleine spiegels op, want spiegels zorgen voor een optisch grotere ruimte.", "Dakkapel plaatsen", "Wil je meer leefruimte op je zolder cre\u00ebren? Kies dan voor een dakkapel!"], "authors": ["Door"], "keywords": ["ruimte", "zolderkamer", "van", "zo", "zijn", "slim", "richt", "voor", "zolder", "een", "en", "op", "het", "je"], "pubDate": null, "publicationId": "4d7a0f80-7953-388c-9af8-e7a437b5632e"}