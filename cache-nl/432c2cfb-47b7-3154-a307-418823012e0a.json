{"id": "432c2cfb-47b7-3154-a307-418823012e0a", "title": "379 tamelijk briljante vrouwen in de kunst verzameld", "url": "https://www.parool.nl/kunst-media/379-tamelijk-briljante-vrouwen-in-de-kunst-verzameld~bfe62e7f/", "summary": "Beeld Het ParoolNog altijd is slechts 13 procent van de kunst in museumcollecties gemaakt door een vrouw.\nIn de laatste druk van The Story of Art, Ernst Gombrich\u2019 overzicht van de kunstgeschiedenis van de oudheid tot de moderne tijd, komen maar veertien vrouwen voor.\nArtnet berekende dat het marktaandeel van vrouwelijke kunstenaars de afgelopen tien jaar 2 procent bedroeg, goed voor 3,5 miljard euro.\nVolgens Ex laten deze cijfers zien dat de scheppingskracht van vrouwen nog altijd wordt genegeerd.\nHet is een boek en een tentoonstelling ineen; een papieren overzichtstentoonstelling, samengesteld door de Vlaamse gastcurator Catherine de Zegher.", "paragraphs": ["Beeld Het Parool", "Nog altijd is slechts 13 procent van de kunst in museumcollecties gemaakt door een vrouw. Het overgrote deel daarvan bevindt zich ook nog eens in de depots. In de laatste druk van The Story of Art, Ernst Gombrich\u2019 overzicht van de kunstgeschiedenis van de oudheid tot de moderne tijd, komen maar veertien vrouwen voor. Artnet berekende dat het marktaandeel van vrouwelijke kunstenaars de afgelopen tien jaar 2 procent bedroeg, goed voor 3,5 miljard euro. Dat is minder dan er in die jaren voor Picasso is betaald.", "Volgens Ex laten deze cijfers zien dat de scheppingskracht van vrouwen nog altijd wordt genegeerd. Bij het vijfjarig jubileum van See All This wil ze daar wat aan doen met een driehonderd pagina\u2019s tellende, tweetalige editie \u2018379 Pretty Brilliant Women in the Arts\u2019. Het is een boek en een tentoonstelling ineen; een papieren overzichtstentoonstelling, samengesteld door de Vlaamse gastcurator Catherine de Zegher. \u201cHet gaat niet zozeer over mannen of vrouwen, maar meer over fallisch gedrag, dat agressiever en dominanter is,\u201d stelt zij in een inleidend essay.", "De Zegher koos honderden \u2018rebelse en eigenzinnige kunstenaars, die allen de kracht hebben (gehad) te werken tegen de structurele ontkenning van hun schitterende scheppingskracht in\u2019 \u2013 van de Filipijnse schilder Pacita Abad (1946-2004) tot de Turkse schilder Fahrelnissa Zeid (1901-1991). Ze zijn ondergebracht in zalen met verschillende thema\u2019s, ontleend aan de po\u00ebzie van de Amerikaanse Emily Dickinson.", "Aldus ontstond, in de woorden van Ex, \u2018een verzameling van o zo noodzakelijke vrouwelijke stemmen, waardoor het mannelijke perspectief tegenwicht krijgt, en iets wat half en eenzijdig is, heel wordt en rond\u2019."], "authors": ["Jan Pieter Ekker"], "keywords": ["van", "briljante", "vrouwen", "het", "verzameld", "kunst", "zegher", "379", "een", "en", "dat", "ze", "wordt", "tamelijk", "voor"], "pubDate": "2020-12-07T16:16:01+01:00", "publicationId": "a3002aeb-6d5a-3894-adcb-0212effbc567"}