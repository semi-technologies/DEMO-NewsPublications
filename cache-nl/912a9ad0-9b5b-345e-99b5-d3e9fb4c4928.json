{"id": "912a9ad0-9b5b-345e-99b5-d3e9fb4c4928", "title": "Amsterdam UMC begint deze week nog met vaccineren", "url": "https://www.parool.nl/nieuws/amsterdam-umc-begint-deze-week-nog-met-vaccineren~b2fb3f4b/", "summary": "We zijn alleen afhankelijk van de komst van het vaccin.\u201dBij het Amsterdam UMC worden de vaccins voor zorgmedewerkers in de regio Noord-Holland afgeleverd.\nVolgens de vaccinatiestrategie van het kabinet wordt eerst verzorgend personeel in verpleegtehuizen inge\u00ebnt, daarna de in tehuizen wonende ouderen.\nHet Verenigd Koninkrijk startte maandag met het inenten van burgers met een tweede coronavaccin, namelijk dat van de universiteit van Oxford en de farmaceut AstraZeneca.\nDe Europese Commissie is \u2018in gesprek\u2019 met Pfizer-BioNTech over de mogelijke levering van meer doses van hun coronavaccin.\nDat zei een woordvoerder van het dagelijks EU-bestuur.", "paragraphs": ["Beeld Jakob Van Vliet", "Volgens de woordvoerder is het geen ingewikkelde klus. \u201cWij geven ieder jaar de griepprik aan ons personeel. Dat is net iets anders, maar we hoeven er niet veel extra\u2019s voor te doen. We zijn alleen afhankelijk van de komst van het vaccin.\u201d", "Bij het Amsterdam UMC worden de vaccins voor zorgmedewerkers in de regio Noord-Holland afgeleverd. Vanaf daar zal het verder worden gedistribueerd aan Noord-Hollandse ziekenhuizen. In totaal zullen er deze week ongeveer vijfduizend vaccins geleverd worden.", "Vaccinatiestrategie", "De GGD opende maandagochtend het callcentrum, waar afspraken worden ingepland voor de vaccinaties die vanaf vrijdag gezet worden. Volgens de vaccinatiestrategie van het kabinet wordt eerst verzorgend personeel in verpleegtehuizen inge\u00ebnt, daarna de in tehuizen wonende ouderen. Ook mensen die in de acute zorg werken worden zo snel mogelijk gevaccineerd tegen het coronavirus. Het gaat om verpleegkundigen en artsen die op de intensive care, spoedeisende hulp of corona-afdeling werken, maar ook ambulancepersoneel. Huisartsen zullen eveneens met prioriteit een vaccinatie krijgen.", "Verschillende vakbonden hebben maandag aangedrongen op voorrang bij het vaccineren. Zo vindt de onderwijsbond AOb dat medewerkers in het onderwijs voorrang moeten krijgen, omdat bepaalde groepen leerlingen, zoals eindexamenleerlingen, nog wel fysiek les krijgen. Politiebond ACP vindt dat agenten snel gevaccineerd moeten worden.", "Wereldwijd", "In andere landen wordt er volop gevaccineerd. Het Verenigd Koninkrijk startte maandag met het inenten van burgers met een tweede coronavaccin, namelijk dat van de universiteit van Oxford en de farmaceut AstraZeneca.", "De Europese Commissie is \u2018in gesprek\u2019 met Pfizer-BioNTech over de mogelijke levering van meer doses van hun coronavaccin. Dat zei een woordvoerder van het dagelijks EU-bestuur."], "authors": ["Het Parool"], "keywords": ["er", "van", "nog", "umc", "amsterdam", "vaccineren", "voor", "met", "een", "gevaccineerd", "worden", "begint", "het", "week", "deze", "dat", "die"], "pubDate": "2021-01-04T13:00:15Z", "publicationId": "a3002aeb-6d5a-3894-adcb-0212effbc567"}