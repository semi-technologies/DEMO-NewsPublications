{"id": "36dfb952-8163-3987-bcc7-9d0a6e61e8e7", "title": "Spotify-jaaroverzicht 2020: liefst muziek van eigen bodem", "url": "https://www.parool.nl/kunst-media/spotify-jaaroverzicht-2020-liefst-muziek-van-eigen-bodem~bb93999b/", "summary": "Ook wordt er veel naar podcasts geluisterd, waarschijnlijk ook als gevolg van het toegenomen thuiswerken en thuisblijven.\nMan man man van Bas Louissen, Domien Verschuuren en Chris Bergstr\u00f6m werd het meest beluisterd, gevolgd door de Zelfspodcast van Sander Schimmelpenninck en Jaap Siwertsz van Reesema en Effe Relativeren van Kaj Gorgels.\nMaar ook educatieve en actuele podcasts zoals NRC Vandaag, de Universiteit van Nederland en Daders vonden gretig aftrek.\nstaat voor het tweede jaar op rij in de top tien van bij Spotify meest gestreamde albums.\nEn net als in Nederland is The Weeknd\u2019s Blinding Lights ook in de rest van de wereld de populairste track.", "paragraphs": ["Lil Kleine Beeld Linda Stulic", "Het nummer Smoorverliefd van Snelle is onder de Spotifygebruikers de meest beluisterde Nederlandse track, gevolgd door Pa Olvidarte van Emma Heesters en Rolf Sanchez.", "In de top 50 van meest gestreamde artiesten in Nederland staan verder Davina Michelle, Tabitha en Maan, schouder aan schouder met internationale supersterren als Dua Lipa, Billie Eilish en Ariana Grande. Opvallend: volkszangers Tino Martin en de plotseling weer populaire Andr\u00e9 Hazes sr. staan ook in de lijst. Ook de veteranen Marco Borsato, Eminem en Coldplay doen het hier goed.", "De afspeellijst Top Hits NL is veruit de populairste in Nederland. Op de tweede plaats staat \u2019t Koffiehuis, een afspeellijst die vooral tijdens de thuiswerkperiode veel werd beluisterd. Ook stevig in de top 5: Woordenschat en Beste van NL.", "Ook wordt er veel naar podcasts geluisterd, waarschijnlijk ook als gevolg van het toegenomen thuiswerken en thuisblijven. Man man man van Bas Louissen, Domien Verschuuren en Chris Bergstr\u00f6m werd het meest beluisterd, gevolgd door de Zelfspodcast van Sander Schimmelpenninck en Jaap Siwertsz van Reesema en Effe Relativeren van Kaj Gorgels. Maar ook educatieve en actuele podcasts zoals NRC Vandaag, de Universiteit van Nederland en Daders vonden gretig aftrek.", "Wereldwijd", "Waar Snelle in Nederland bij Spotifygebruikers de populairste artiest is, is die positie wereldwijd weggelegd voor de Puerto Ricaanse rapper Bad Bunny. Drake, in 2018 nog de populairste artiest, staat nu op plek twee en zanger J Balvin op drie.", "De populairste vrouwelijke artiest is wederom Billie Eilish en haar album When We All Fall ASleep, Where Do We Go? staat voor het tweede jaar op rij in de top tien van bij Spotify meest gestreamde albums. En net als in Nederland is The Weeknd\u2019s Blinding Lights ook in de rest van de wereld de populairste track. De best beluisterde podcast is The Joe Rogan Experience, gevolgd door TED Talks Daily en The Daily van The New York Times."], "authors": ["Het Parool"], "keywords": ["man", "van", "bodem", "populairste", "nederland", "spotifyjaaroverzicht", "liefst", "eigen", "2020", "muziek", "op", "meest", "het", "staat", "ook", "en"], "pubDate": "2020-12-01T11:47:48+01:00", "publicationId": "a3002aeb-6d5a-3894-adcb-0212effbc567"}