{"id": "2953f857-eef6-3076-af36-58d3a1473407", "title": "De geest reist te paard, zeker als het klimaatverandering betreft", "url": "https://volkskrant.nl/columns-opinie/de-geest-reist-te-paard-zeker-als-het-klimaatverandering-betreft~b18c1d61/", "summary": "In november besloten de rayonhoofden dat er hoe dan ook geen Elfstedentocht komt, vanwege corona.\nIk zag voor me hoe ze in bermuda\u2019s en hawaiihemden bijeenzaten om dit zware besluit te nemen.\n\u2018Ik kijk elke dag op de weerpluim.\u2019\u2018Winter\u2019 is een hardnekkig concept en de geest reist te paard, zeker als het klimaatverandering betreft.\nJe zou net zo goed kunnen afspreken dat vrouwen ook bizons mogen schieten als we onverhoopt weer gaan jagen en verzamelen.\nMaar toen in mijn weer-app het symbooltje van een sneeuwvlok verscheen, werd ik toch overspoeld door de hunkering naar koek-en-zopie.", "paragraphs": ["In november besloten de rayonhoofden dat er hoe dan ook geen Elfstedentocht komt, vanwege corona. Ik zag voor me hoe ze in bermuda\u2019s en hawaiihemden bijeenzaten om dit zware besluit te nemen. Maandag hoorde ik op de radio dat Erben Wennemars zich er nog niet bij neerlegt. \u2018Ik kijk elke dag op de weerpluim.\u2019", "\u2018Winter\u2019 is een hardnekkig concept en de geest reist te paard, zeker als het klimaatverandering betreft. Terwijl bij mij thuis de viooltjes bloeiden en er om de hoek dagelijks door dappere lieden werd gezwommen, zag ik continu kerstfilms en supermarktreclames waarin mensen door dikke pakken sneeuw ploegen.", "De radiopresentator onthulde dat er, mocht \u2018it\u2019 alsnog \u2018heve\u2019, een aparte Elfstedentocht voor vrouwen komt. Je zou net zo goed kunnen afspreken dat vrouwen ook bizons mogen schieten als we onverhoopt weer gaan jagen en verzamelen. Maar toen in mijn weer-app het symbooltje van een sneeuwvlok verscheen, werd ik toch overspoeld door de hunkering naar koek-en-zopie."], "authors": ["Sander Donkers"], "keywords": ["ik", "zag", "er", "te", "klimaatverandering", "en", "een", "reist", "door", "werd", "geest", "betreft", "voor", "paard", "zeker", "vrouwen", "als", "het", "dat"], "pubDate": "2021-01-05T21:11:15Z", "publicationId": "1a359314-37ee-33a8-8de7-301d3eb2ed28"}