{"id": "7b85d30c-f6a4-30e8-a5f2-7367ab8dfe26", "title": "Saskia geniet heerlijk in haar dijkhuisje tussen de knorrende huisvarkens", "url": "https://volkskrant.nl/mensen/saskia-geniet-heerlijk-in-haar-dijkhuisje-tussen-de-knorrende-huisvarkens~b01458e6/", "summary": "Beeld Jan Dirk van der BurgSaskia van der Donk (52), GorinchemSaskia liep vroeger als rasdoemdenker in de Gorkumse punkscene met \u2018No future\u2019 op haar jas, maar gezien de idyllische situatie van dertig jaar later \u2013 een schattig dijkhuisje waar ze zelf sieraden maakt op een soundtrack van zacht knorrende huisvarkens \u2013 bleek dat geen adequate toekomstvoorspelling.\nHet mag wel even een tandje minder nadat ze twintig jaar als zelfbenoemd drugsbarones \u2013 \u2018die gooi ik er altijd in op feestjes\u2019 \u2013 een coffeeshop van het type gezellig-en-zonder-gedonder heeft gerund.\n\u2018Ik ben ook nog gestopt met drinken, die beslissing op zich heeft mij heel wat borrels gekost, maar helder leven is heerlijk.\u2019 Wat wel is gebleven zijn de biggen.\n\u2018Ik heb nooit een kinderwens gehad, maar had wel altijd een denkbeeldig varkentje, Koteletje Asobig heette dat.\nDat was achteraf een ideaalbeeld, want die leefde alleen in mijn hoofd.", "paragraphs": ["Beeld Jan Dirk van der Burg", "Saskia van der Donk (52), Gorinchem", "Saskia liep vroeger als rasdoemdenker in de Gorkumse punkscene met \u2018No future\u2019 op haar jas, maar gezien de idyllische situatie van dertig jaar later \u2013 een schattig dijkhuisje waar ze zelf sieraden maakt op een soundtrack van zacht knorrende huisvarkens \u2013 bleek dat geen adequate toekomstvoorspelling. Het mag wel even een tandje minder nadat ze twintig jaar als zelfbenoemd drugsbarones \u2013 \u2018die gooi ik er altijd in op feestjes\u2019 \u2013 een coffeeshop van het type gezellig-en-zonder-gedonder heeft gerund. \u2018Het blijft mijn kindje dus ik ben er nog vaak, maar na al die jaren in de binnenstad ben ik zelf ook verbaasd als ik mezelf nu zie, lekker op mijn dijkje helemaal zen te wezen!\u2019", "En er is meer wat Saskia wat linkser laat liggen. \u2018Ik ben ook nog gestopt met drinken, die beslissing op zich heeft mij heel wat borrels gekost, maar helder leven is heerlijk.\u2019 Wat wel is gebleven zijn de biggen. \u2018Ik heb nooit een kinderwens gehad, maar had wel altijd een denkbeeldig varkentje, Koteletje Asobig heette dat. Dat was achteraf een ideaalbeeld, want die leefde alleen in mijn hoofd. Deze gilt tegen de 100 decibel en sloopt ongeveer alles. Maar verder z\u00f3 leuk!\u2019"], "authors": ["Jan Dirk Van Der Burg"], "keywords": ["van", "wat", "knorrende", "het", "heerlijk", "op", "maar", "die", "tussen", "huisvarkens", "saskia", "ik", "haar", "geniet", "een", "dijkhuisje", "mijn", "wel"], "pubDate": "2020-12-03T15:00:20+01:00", "publicationId": "1a359314-37ee-33a8-8de7-301d3eb2ed28"}