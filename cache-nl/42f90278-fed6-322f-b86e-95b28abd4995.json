{"id": "42f90278-fed6-322f-b86e-95b28abd4995", "title": "Twee vrouwen zwaar mishandeld op Amstelstation", "url": "https://www.parool.nl/amsterdam/twee-vrouwen-zwaar-mishandeld-op-amstelstation~b79c805f/", "summary": "Omdat de andere twee verdachten de naam niet willen prijsgeven, besloot de politie beelden waarop de man herkenbaar is naar buiten te brengen.\nBeeld PolitieDe drie mannen raakten op maandag 10 augustus rond 19.00 uur aan de praat met een vrouw toen ze aan het wachten waren op hun bestelling in een snackbar op het station.\nZe moesten beiden naar de spoedeisende hulp en een van hen liep een hersenschudding op.\nVan twee mannen is de identiteit bekend, maar naar de derde wordt nog gezocht.\nDaarom heeft de politie besloten beelden naar buiten te brengen waarop de man herkenbaar is.", "paragraphs": ["Omdat de andere twee verdachten de naam niet willen prijsgeven, besloot de politie beelden waarop de man herkenbaar is naar buiten te brengen. Beeld Politie", "De drie mannen raakten op maandag 10 augustus rond 19.00 uur aan de praat met een vrouw toen ze aan het wachten waren op hun bestelling in een snackbar op het station. Er leek in eerste instantie weinig aan de hand, maar de vrouw voelde zich onveilig en zocht via Facetime contact met een vriendin die buiten het station in een auto zat te wachten.", "De mannen dachten dat ze gefilmd werden en na een woordenwisseling kwam ook de vriendin die buiten zat te wachten de snackbar binnen. Er ontstond een vechtpartij. De vrouwen werden naar de grond gewerkt en kregen harde trappen en klappen, onder andere in het gezicht. Ze moesten beiden naar de spoedeisende hulp en een van hen liep een hersenschudding op.", "Naam niet prijsgeven", "De mishandeling is zo ernstig dat justitie de mannen vervolgt voor poging tot doodslag. Van twee mannen is de identiteit bekend, maar naar de derde wordt nog gezocht. De andere twee verdachten willen zijn naam niet prijsgeven. Daarom heeft de politie besloten beelden naar buiten te brengen waarop de man herkenbaar is."], "authors": ["Het Parool"], "keywords": ["buiten", "vrouwen", "het", "twee", "op", "naar", "zwaar", "amstelstation", "mishandeld", "een", "ze", "en", "te", "mannen"], "pubDate": "2020-12-10T13:04:42+01:00", "publicationId": "a3002aeb-6d5a-3894-adcb-0212effbc567"}