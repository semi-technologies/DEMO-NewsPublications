{"id": "7f5fa6d6-f9d5-3f76-b9ce-9a09da75b526", "title": "'Handelsakkoord EU en VK gaat verder dan deal in Canadese stijl'", "url": "https://nu.nl/economie/6098808/handelsakkoord-eu-en-vk-gaat-verder-dan-deal-in-canadese-stijl.html", "summary": "Het handelsakkoord dat het Verenigd Koninkrijk en de Europese Unie hebben bereikt, gaat verder dan de handelsovereenkomst die de EU heeft met Canada.\nDat meldt de Britse omroep BBC, die zou beschikken over de volledige tekst van het akkoord, zaterdag.\nDe pagina's met juridische tekst bepalen ieder aspect van de handel tussen de Britten en de EU.\nDat zal nu over zes jaar worden gefaseerd, maar is minder genereus dan het VK had gevraagd, stelt de BBC.\nDaarmee blijft het huidige coronasteunpakket van de EU voor luchtvaart, ruimtevaart, klimaatverandering en elektrische auto's intact.", "paragraphs": ["Het handelsakkoord dat het Verenigd Koninkrijk en de Europese Unie hebben bereikt, gaat verder dan de handelsovereenkomst die de EU heeft met Canada. Dat meldt de Britse omroep BBC, die zou beschikken over de volledige tekst van het akkoord, zaterdag.", "Het document bestaat uit 1.246 pagina's waarvan ongeveer 800 bladzijdes aan bijlagen en voetnoten, aldus de BBC. De pagina's met juridische tekst bepalen ieder aspect van de handel tussen de Britten en de EU.", "Een bijlage onthult een laat compromis over elektrische auto's, aldus de Britse omroep. De EU had getracht alleen tariefvrije toegang te bieden aan Britse auto's die voornamelijk met Europese onderdelen zijn gemaakt. Dat zal nu over zes jaar worden gefaseerd, maar is minder genereus dan het VK had gevraagd, stelt de BBC.", "Er is een duidelijke toezegging om de normen op het gebied van het milieu, de rechten van werknemers en de klimaatverandering niet te verlagen ten opzichte van de huidige normen en mechanismen om deze te handhaven, meldde de BBC. Maar er is ook een wederzijds recht om de overeenkomst \"opnieuw in evenwicht te brengen\" als er in de toekomst \"aanzienlijke verschillen\" zijn die \"de handel kunnen be\u00efnvloeden\".", "In het akkoord staat dat bedrijven in geval van natuurrampen financieel ondersteund mogen worden. Daarmee blijft het huidige coronasteunpakket van de EU voor luchtvaart, ruimtevaart, klimaatverandering en elektrische auto's intact."], "authors": ["Door"], "keywords": ["gaat", "verder", "van", "dan", "eu", "handelsakkoord", "stijl", "en", "om", "met", "een", "vk", "te", "canadese", "het", "dat", "die", "deal"], "pubDate": null, "publicationId": "4d7a0f80-7953-388c-9af8-e7a437b5632e"}