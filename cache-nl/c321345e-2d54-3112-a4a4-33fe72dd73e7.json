{"id": "c321345e-2d54-3112-a4a4-33fe72dd73e7", "title": "Breakdancen op olympisch programma in Parijs 2024", "url": "https://nos.nl/artikel/2359701-breakdancen-op-olympisch-programma-in-parijs-2024.html", "summary": "Het aantal deelnemende olympi\u00ebrs moet worden teruggebracht van ruim 11.000 naar 10.500, liet IOC-voorzitter Thomas Bach weten.\nIn Tokio zijn dat er 339, in Parijs zullen er nog 329 zijn.\nVoor het eerst in de geschiedenis van de Spelen zullen er in Parijs precies evenveel vrouwelijke als mannelijke deelnemers zijn.\nGoed nieuws voor roeibondDe mondiale roeibond (World Rowing) pleitte voor de Spelen van 2024 voor het schrappen van de lichte dubbeltwee (bij de mannen en de vrouwen).\nOp de Olympische Spelen van 2008 in Beijing wonnen Marit van Eupen en Kirsten van der Kolk goud, acht jaar later deden Maaike Head en Ilse Paulis die prestatie dunnetjes over.", "paragraphs": ["Het IOC gaf eerder al aan dat de nieuwe sporten zorgen voor een betere connectie met de jongere generatie.", "41 voorstellen afgewezen", "41 andere voorstellen voor nieuwe disciplines zijn afgewezen. Het aantal deelnemende olympi\u00ebrs moet worden teruggebracht van ruim 11.000 naar 10.500, liet IOC-voorzitter Thomas Bach weten. Ook het aantal medaille-evenementen moet dalen. In Tokio zijn dat er 339, in Parijs zullen er nog 329 zijn.", "Voor het eerst in de geschiedenis van de Spelen zullen er in Parijs precies evenveel vrouwelijke als mannelijke deelnemers zijn. In Tokio is nog 49 procent van de olympi\u00ebrs vrouw. Daarnaast stijgt het aantal evenementen waarbij gemengde teams mogen deelnemen van 18 naar 22.", "Goed nieuws voor roeibond", "De mondiale roeibond (World Rowing) pleitte voor de Spelen van 2024 voor het schrappen van de lichte dubbeltwee (bij de mannen en de vrouwen). In plaats daarvan zouden dan drie klassen in het oceaanroeien de olympische status moeten krijgen. Dat voorstel werd echter niet goedgekeurd door het IOC.", "Dat betekent goed nieuws voor de Nederlandse roeiploeg, die de afgelopen jaren behoorlijk succesvol was op de lichte dubbels. Op de Olympische Spelen van 2008 in Beijing wonnen Marit van Eupen en Kirsten van der Kolk goud, acht jaar later deden Maaike Head en Ilse Paulis die prestatie dunnetjes over."], "authors": [], "keywords": ["zullen", "van", "2024", "programma", "het", "op", "aantal", "zijn", "breakdancen", "parijs", "en", "dat", "olympisch", "er", "spelen", "voor"], "pubDate": null, "publicationId": "88173a0d-96a0-3f0e-a203-5a13f8839a59"}