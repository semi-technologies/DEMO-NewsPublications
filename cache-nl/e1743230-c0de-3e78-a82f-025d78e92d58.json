{"id": "e1743230-c0de-3e78-a82f-025d78e92d58", "title": "De man achter You'll Never Walk Alone, Liverpool- \u00e9n Feyenoord-lied, overleden op 78-jarige leeftijd", "url": "https://volkskrant.nl/nieuws-achtergrond/de-man-achter-you-ll-never-walk-alone-liverpool-en-feyenoord-lied-overleden-op-78-jarige-leeftijd~b570e8f5/", "summary": "Marsden in 1988 op Anfield, het stadion van Liverpool.\nBeeld Getty ImagesMarsden overleed zondag aan de gevolgen van een ontsteking van het hart.\nZijn versie van You\u2019ll Never Walk Alone is het inoffici\u00eble clublied van Liverpool F.C.\nreageerde op Twitter op de dood van Marsden.\nRadiopresentator Peter Price, een stadsgenoot van Marsden, maakte het nieuws van de dood van zijn goede vriend zondag bekend via sociale media.", "paragraphs": ["Marsden in 1988 op Anfield, het stadion van Liverpool. Beeld Getty Images", "Marsden overleed zondag aan de gevolgen van een ontsteking van het hart. De zanger en televisiepersoonlijkheid uit Liverpool scoorde ook hits met How do you do it? en I like it (beide uit 1963). Zijn versie van You\u2019ll Never Walk Alone is het inoffici\u00eble clublied van Liverpool F.C. geworden en wordt geregeld in voetbalstadions over de hele wereld gezongen, waaronder bij Feyenoord.", "Liverpool F.C. reageerde op Twitter op de dood van Marsden. \u2018Gerry\u2019s stem vergezelde onze grootste avonden. Zijn hymne verbond spelers medewerkers en fans over de hele wereld en hielp iets heel bijzonders te cre\u00ebren\u2019, schrijft de club.", "Radiopresentator Peter Price, een stadsgenoot van Marsden, maakte het nieuws van de dood van zijn goede vriend zondag bekend via sociale media. \u2018Met bloedend hart moet ik jullie na overleg met de familie vertellen dat de legendarische Gerry Marsden na een kort ziekbed vanwege een ontsteking aan het hart helaas is overleden\u2019, schreef Price. \u2018Alle liefde in de wereld aan Pauline en zijn familie. You\u2019ll never walk alone.\u2019", "Marsden laat een echtgenote en twee dochters achter."], "authors": [], "keywords": ["overleden", "zijn", "van", "het", "man", "en", "een", "met", "achter", "marsden", "walk", "op", "liverpool", "wereld", "leeftijd", "youll", "\u00e9n", "feyenoordlied"], "pubDate": "2021-01-03T18:27:38Z", "publicationId": "1a359314-37ee-33a8-8de7-301d3eb2ed28"}