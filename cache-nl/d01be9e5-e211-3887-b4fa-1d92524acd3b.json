{"id": "d01be9e5-e211-3887-b4fa-1d92524acd3b", "title": "Bijna vier keer zoveel coronaboetes uitgedeeld als in de zomer", "url": "https://volkskrant.nl/nieuws-achtergrond/bijna-vier-keer-zoveel-coronaboetes-uitgedeeld-als-in-de-zomer~b49b74d1/", "summary": "Beeld ANPTussen eind oktober en begin december werden 6.766 processen-verbaal uitgeschreven voor overtredingen van de regionale noodverordening.\nDat is bijna vier keer zoveel als in de vier maanden daarvoor: tussen eind juni en eind oktober werden 1.610 pv\u2019s uitgeschreven.\nVoor overtreding van de mondkapjesplicht in het openbaar vervoer werden tussen eind oktober en begin december ruim 1.700 strafbeschikkingen opgelegd.\nHet stijgen van het aantal boetes loopt gelijk op met het oplopen van de besmettingscijfers en de afkondiging van nieuwe beperkende maatregelen.\nSinds half oktober geldt weer een maximum aan de groepsgrootte buiten van vier personen.", "paragraphs": ["Boa's houden toezicht in de drukke winkelstraten in het centrum van Den Haag. Beeld ANP", "Tussen eind oktober en begin december werden 6.766 processen-verbaal uitgeschreven voor overtredingen van de regionale noodverordening. Dat is bijna vier keer zoveel als in de vier maanden daarvoor: tussen eind juni en eind oktober werden 1.610 pv\u2019s uitgeschreven. Dat blijkt uit cijfers die het Openbaar Ministerie (OM) woensdag naar buiten heeft gebracht.", "In 3.929 gevallen werd een strafbeschikking uitgevaardigd, de boete die het OM oplegt op grond van een proces-verbaal. Voor overtreding van de mondkapjesplicht in het openbaar vervoer werden tussen eind oktober en begin december ruim 1.700 strafbeschikkingen opgelegd. Ook dat is meer dan voorheen. Het aantal misdrijfzaken in relatie met corona (spugen naar agenten en handhavers) steeg minder sterk, met 26 nieuwe gevallen.", "De regionale noodverordeningen waren tot 1 december van kracht. Vanaf die datum geldt de Tijdelijke wet Covid-19. Het stijgen van het aantal boetes loopt gelijk op met het oplopen van de besmettingscijfers en de afkondiging van nieuwe beperkende maatregelen. Sinds half oktober geldt weer een maximum aan de groepsgrootte buiten van vier personen. Deze week werd dat teruggebracht tot maximaal twee.", "In de eerste maanden van de coronacrisis werden veel boetes uitgeschreven. In de zomer, toen veel beperkende maatregelen waren ingetrokken, daalde dat zienderogen. Sinds het begin van de herfst stijgt het aantal boetes weer."], "authors": ["Mac Van Dinther"], "keywords": ["van", "dat", "keer", "vier", "bijna", "en", "coronaboetes", "werden", "oktober", "uitgedeeld", "zoveel", "eind", "als", "zomer", "uitgeschreven", "met", "het"], "pubDate": "2020-12-16T17:51:59Z", "publicationId": "1a359314-37ee-33a8-8de7-301d3eb2ed28"}