{"id": "99419e6a-9fcd-32ea-b5bf-028b3c114b8f", "title": "Langverwachte game Cyberpunk 2077 is uit, maar zit nog vol foutjes", "url": "https://nos.nl/artikel/2360079-langverwachte-game-cyberpunk-2077-is-uit-maar-zit-nog-vol-foutjes.html", "summary": "Met Cyberpunk 2077 is vandaag een van de grootste en duurste games van de afgelopen jaren uitgekomen.\nVeel gamers keken reikhalzend uit naar het spel, waar de Poolse gamestudio CD Projekt Red liefst acht jaar aan werkte.\nMet ongeveer 8 miljoen verkochte exemplaren nog voor het spel in de winkel lag, is het de meest gereserveerde game ooit.\nVolgens gamejournalist Jurian Ubachs van Tweakers waren de verwachtingen voor een game zelden zo hoog.\n\"Die heeft een speciaal plekje in de harten van gamers, door de vele memes waar hij in voorkomt en zijn rol in The Matrix natuurlijk.", "paragraphs": ["Met Cyberpunk 2077 is vandaag een van de grootste en duurste games van de afgelopen jaren uitgekomen. Veel gamers keken reikhalzend uit naar het spel, waar de Poolse gamestudio CD Projekt Red liefst acht jaar aan werkte.", "Met ongeveer 8 miljoen verkochte exemplaren nog voor het spel in de winkel lag, is het de meest gereserveerde game ooit. Met een prijs van 60 euro zou de omzet voor de studio daarmee al uitkomen op 480 miljoen. De game, die op meerdere platformen uitkomt, speelt zich af in een dystopische stad. Daar moet je als huurling je hoofd boven water houden door niet al te frisse klusjes uit te voeren.", "Volgens gamejournalist Jurian Ubachs van Tweakers waren de verwachtingen voor een game zelden zo hoog. \"De studio heeft een grote reputatie en deelde al jaren prachtige beelden.\" Ook hebben de makers \"heel slim\" acteur Keanu Reeves een rol gegeven. \"Die heeft een speciaal plekje in de harten van gamers, door de vele memes waar hij in voorkomt en zijn rol in The Matrix natuurlijk. Dat maakte ook dat dit spel enorm leeft onder gamers.\""], "authors": ["Melvin Captein", "Redacteur Binnenland"], "keywords": ["spel", "van", "2077", "vol", "game", "zit", "nog", "het", "gamers", "maar", "cyberpunk", "waar", "een", "langverwachte", "en", "uit", "al", "foutjes", "voor"], "pubDate": null, "publicationId": "88173a0d-96a0-3f0e-a203-5a13f8839a59"}