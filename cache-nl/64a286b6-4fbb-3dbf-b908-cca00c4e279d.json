{"id": "64a286b6-4fbb-3dbf-b908-cca00c4e279d", "title": "7142 nieuwe positieve tests, onder weekgemiddelde", "url": "https://www.parool.nl/nederland/7142-nieuwe-positieve-tests-onder-weekgemiddelde~bfb18ce4/", "summary": "Dat zijn er 55 minder dan dinsdag, meldt het Landelijk Co\u00f6rdinatiecentrum Pati\u00ebnten Spreiding (LCPS).\nOp de verpleegafdelingen nam het aantal coronapati\u00ebnten in het afgelopen etmaal af met 28 tot 2131.\nDat wil niet zeggen dat al deze personen in de afgelopen 24 uur zijn overleden, soms wordt een overlijden pas later gemeld.\nDe feestdagen zorgen waarschijnlijk voor een vertraging in de rapportage.\nNa de kerstdagen zullen de vertraagde meldingen worden doorgegeven, maar volgt direct daarna weer een vertraging door oud en nieuw.", "paragraphs": ["Beeld Hollandse Hoogte / ANP", "Het aantal coronapati\u00ebnten in Nederlandse ziekenhuizen is iets afgenomen tot 2835. Dat zijn er 55 minder dan dinsdag, meldt het Landelijk Co\u00f6rdinatiecentrum Pati\u00ebnten Spreiding (LCPS).", "Van de opgenomen pati\u00ebnten met Covid-19 liggen er 704 op intensivecareafdelingen, 27 minder dan dinsdag. Op de verpleegafdelingen nam het aantal coronapati\u00ebnten in het afgelopen etmaal af met 28 tot 2131.", "Het aantal door GGD\u2019en geregistreerde overlijdens in de afgelopen 24 uur steeg met 175. Dat wil niet zeggen dat al deze personen in de afgelopen 24 uur zijn overleden, soms wordt een overlijden pas later gemeld.", "Deskundigen denken dat de RIVM-cijfers deze periode lastig te interpreteren zijn. De feestdagen zorgen waarschijnlijk voor een vertraging in de rapportage. Na de kerstdagen zullen de vertraagde meldingen worden doorgegeven, maar volgt direct daarna weer een vertraging door oud en nieuw. Daardoor is een daling als gevolg van de lockdown of een piek in extra besmettingen dankzij de kerstdagen niet direct af te lezen uit de cijfers."], "authors": ["Het Parool"], "keywords": ["tot", "positieve", "zijn", "het", "vertraging", "nieuwe", "een", "met", "aantal", "afgelopen", "weekgemiddelde", "7142", "onder", "uur", "tests", "dat"], "pubDate": "2021-01-06T14:25:33Z", "publicationId": "a3002aeb-6d5a-3894-adcb-0212effbc567"}