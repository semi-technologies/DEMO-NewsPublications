{"id": "d0334723-d64b-38e7-8f2a-32ea82ccafd3", "title": "Verkeer bij Muntplein omgeleid vanwege zinkgat in weg", "url": "https://www.parool.nl/amsterdam/verkeer-bij-muntplein-omgeleid-vanwege-zinkgat-in-weg~b57a1313/", "summary": "Zinkgat op het Muntplein.\nDinsdagochtend wordt begonnen met het vullen van het gat met een speciaal soort zand met een grove structuur.\nEr kwam meer ruimte voor fietsers en voetgangers en er werd eenrichtingsverkeer voor auto\u2019s ingesteld.\nGrimburgwalNiet ver van het zinkgat stortte in september een stuk kade in.\nAnderhalf jaar geleden ontstond op de A10 ter hoogte van afslag S106 een gevaarlijke situatie toen een zinkgat een deel van de snelweg opslokte.", "paragraphs": ["Zinkgat op het Muntplein. Beeld Nina Schollaardt", "Op de plek van de verzakking ligt de Muntsluis die het Singel en de Binnen Amstel met elkaar verbindt. Duikers hebben maandag direct een onderzoek onder de brug uitgevoerd. Volgens de gemeente is daaruit gebleken dat er zand ondergronds is weggespoeld en de situatie stabiel is.", "Het is daarom geen ingewikkelde klus om de straat te herstellen. Dinsdagochtend wordt begonnen met het vullen van het gat met een speciaal soort zand met een grove structuur. Zodra het gat gevuld is en de stratenmakers de weg herbestraat hebben, kan die weer open. De verwachting is dat dit in de loop van dinsdag zal zijn.", "De weg werd twee jaar geleden nog grondig aangepakt en opnieuw ingericht. Er kwam meer ruimte voor fietsers en voetgangers en er werd eenrichtingsverkeer voor auto\u2019s ingesteld.", "Grimburgwal", "Niet ver van het zinkgat stortte in september een stuk kade in. Op de Grimburgwal verdween tientallen meters kade in de gracht. Dit had volgens toenmalig wethouder Sharon Dijksma meerdere oorzaken. Niet alleen overbelasting op het terrein achter de wal, maar ook langsvarende schepen zouden een rol hebben gespeeld.", "Anderhalf jaar geleden ontstond op de A10 ter hoogte van afslag S106 een gevaarlijke situatie toen een zinkgat een deel van de snelweg opslokte. Hier was vermoedelijk zware regenval de oorzaak."], "authors": ["Het Parool"], "keywords": ["zinkgat", "er", "verkeer", "het", "van", "omgeleid", "vanwege", "muntplein", "en", "een", "met", "weg", "zand", "op", "bij", "hebben"], "pubDate": "2021-01-04T10:26:43Z", "publicationId": "a3002aeb-6d5a-3894-adcb-0212effbc567"}