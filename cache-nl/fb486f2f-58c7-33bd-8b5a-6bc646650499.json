{"id": "fb486f2f-58c7-33bd-8b5a-6bc646650499", "title": "Zon, zee en vouchers: dit zijn je rechten als je nu een vakantie boekt", "url": "https://www.rtlnieuws.nl/economie/life/artikel/5206640/vakantie-boeken-vroeg-boeken-corona-voucher-geld-terug-rechten", "summary": "Voucher versus geld terugWie nu boekt, heeft eerste keuze en krijgt een vroegboekkorting.\nEn wat als een landencode wijzigt en je reis wordt geannuleerd, weer een voucher?\nWie hier geen gebruik van wil maken, krijgt uiteindelijk zijn geld terug.\nDe reisorganisatie bood eerst vouchers aan, maar zegt nu: \"Dat geld moet een keer terug, mensen hebben er recht op.\"\nOm reisorganisaties niet in financi\u00eble problemen te brengen, kan de overheid ze bijstaan met een speciale lening om de vouchers te dekken.", "paragraphs": ["Voucher versus geld terug", "Wie nu boekt, heeft eerste keuze en krijgt een vroegboekkorting. Maar zekerheid of je reis ook doorgaat, heeft niemand. En wat als een landencode wijzigt en je reis wordt geannuleerd, weer een voucher?", "Veel reisorganisaties, zoals Corendon, Sunweb en D-reizen, geven klanten deze optie. Wie hier geen gebruik van wil maken, krijgt uiteindelijk zijn geld terug.", "Geduld hebben", "Maar, zo waarschuwt Corendon bijvoorbeeld in de voorwaarden: \"Omdat het nog geruime tijd zal duren voordat we in staat zijn de terugbetaling daadwerkelijk te doen, adviseren wij u vooralsnog de reisvoucher wel te accepteren.\"", "En geruime tijd, dat kan zomaar een jaar duren.", "De SGR, Stichting Garantiefonds Reisgelden, laat weten dat de afspraak is dat uiterlijk \u00e9\u00e9n jaar na uitgifte van de voucher met SGR-garantie deze (of het restant ervan) wordt terugbetaald aan de consument.", "Corendon voegt later toe dat als een klant voor de zomer boekt, met vertrekdatum vanaf 1 april 2021, en de reis toch geannuleerd wordt door de touroperator, de klant zijn geld binnen twee weken terug krijgt.", "Voucherfonds", "Bij TUI krijgen reizigers wel direct hun geld terug. De reisorganisatie bood eerst vouchers aan, maar zegt nu: \"Dat geld moet een keer terug, mensen hebben er recht op.\"", "Om reisorganisaties niet in financi\u00eble problemen te brengen, kan de overheid ze bijstaan met een speciale lening om de vouchers te dekken. De afspraken voor zo'n voucherfonds worden nog verder uitgewerkt."], "authors": [], "keywords": ["terug", "zijn", "zee", "zon", "vouchers", "en", "een", "reis", "wordt", "rechten", "met", "nu", "te", "vakantie", "geld", "dat", "je"], "pubDate": "2021-01-05T05:31:50Z", "publicationId": "ce2257c9-a2d2-3c8b-975a-6872cbf4036a"}