{"id": "27e41eb4-5991-3ee7-8cab-2a4d19ee2388", "title": "Isra\u00ebl en de Palestijnen: welke rol speelt de VS in het vredesproces?", "url": "https://nos.nl/artikel/2206350-israel-en-de-palestijnen-welke-rol-speelt-de-vs-in-het-vredesproces.html", "summary": "De situatie bleef precair, en Isra\u00ebl dacht dat de onderhandelingen meer effect zouden hebben uit het zicht van de pers.\nOslo-akkoordenEr werden daarna meerdere geheime besprekingen georganiseerd waarbij vertegenwoordigers van de Palestijnen en Isra\u00ebl tot een principeakkoord kwamen.\nIn die akkoorden erkende Isra\u00ebl de Palestijnse Nationale Autoriteit (PLO) als vertegenwoordiger van het Palestijnse volk.\n\"Nee, want binnen vijf jaar moesten de onderhandelingen over de verdeling van het grondgebied ook zijn afgerond.\nEn dat lukte niet.", "paragraphs": ["De Amerikaanse presidenten Bill Clinton, Barack Obama en George Bush senior hebben serieuze pogingen gedaan om het vredesproces te bespoedigen, legt Bertus Hendriks, Midden-Oostendeskundige van Instituut Clingendael, uit.", "ln 1991 organiseerde de VS, onder leiding van Bush senior, een vredesconferentie in het Spaanse Madrid. \"Dat werd geen succes\", zegt Hendriks. De situatie bleef precair, en Isra\u00ebl dacht dat de onderhandelingen meer effect zouden hebben uit het zicht van de pers.", "Oslo-akkoorden", "Er werden daarna meerdere geheime besprekingen georganiseerd waarbij vertegenwoordigers van de Palestijnen en Isra\u00ebl tot een principeakkoord kwamen. Dat leidde in 1993 uiteindelijk tot de Oslo-akkoorden, die werden getekend onder toeziend oog van Clinton. In die akkoorden erkende Isra\u00ebl de Palestijnse Nationale Autoriteit (PLO) als vertegenwoordiger van het Palestijnse volk. De PLO erkende Isra\u00ebl ook als staat.", "Een doorbraak, toch? \"Nee, want binnen vijf jaar moesten de onderhandelingen over de verdeling van het grondgebied ook zijn afgerond. En dat lukte niet. Er werd te weinig geboden door Isra\u00ebl\", legt Hendriks uit.", "Bloedige intifada", "En dus was er nog steeds geen vrede. De woede onder de Palestijnen was groot toen bleek dat de verwachtingen uit de Oslo-akkoorden niet uitkwamen. Dat leidde uiteindelijk tot massale demonstraties en geweld. Hendriks: \"De tweede intifada, heel bloedig.\""], "authors": ["Bertus Hendriks", "Paul Aarts"], "keywords": ["tot", "van", "welke", "werden", "palestijnen", "vredesproces", "het", "isra\u00ebl", "werd", "onder", "rol", "vs", "en", "speelt", "dat", "hendriks"], "pubDate": null, "publicationId": "88173a0d-96a0-3f0e-a203-5a13f8839a59"}