{"id": "d53d2c4b-9298-39ed-ad35-cf9962c6cc8d", "title": "Schotse premier: tijd voor een Europees en onafhankelijk Schotland", "url": "https://www.parool.nl/wereld/schotse-premier-tijd-voor-een-europees-en-onafhankelijk-schotland~b1c0197c/", "summary": "Nicola Sturgeon, premier van Schotland, is tegen de brexit.\nBeeld AFPHet is tijd voor Schotland om \u2018onze eigen toekomst\u2019 als onafhankelijke, Europese natie in kaart te brengen, aldus de Schotse premier Nicola Sturgeon.\nZe reageerde op het bereiken van een handelsakkoord tussen het VK en de Europese Unie.\nOnafhankelijk landSturgeon wijst erop dat de brexit plaatsvindt tegen de wil van Schotland.\nEen meerderheid van de bevolking daar sprak zich in het brexitreferendum van 2016 uit tegen vertrek uit de Europese Unie.", "paragraphs": ["Nicola Sturgeon, premier van Schotland, is tegen de brexit. Beeld AFP", "Het is tijd voor Schotland om \u2018onze eigen toekomst\u2019 als onafhankelijke, Europese natie in kaart te brengen, aldus de Schotse premier Nicola Sturgeon. Ze reageerde op het bereiken van een handelsakkoord tussen het VK en de Europese Unie.", "Onafhankelijk land", "Sturgeon wijst erop dat de brexit plaatsvindt tegen de wil van Schotland. Een meerderheid van de bevolking daar sprak zich in het brexitreferendum van 2016 uit tegen vertrek uit de Europese Unie. \u201cEr is geen deal die ooit zal goedmaken wat de brexit ons afneemt,\u201d beklemtoont Sturgeon.", "Als onafhankelijk land kan Schotland weer toetreden tot de EU. De premier wil volgend jaar een Schots referendum houden over vertrek uit het VK.", "Bij een volksraadpleging in 2014 koos een nipte meerderheid ervoor om bij het VK te blijven. Na de brexit lijken steeds meer Schotten voor onafhankelijkheid te zijn. Een officieel referendum moet wel worden goedgekeurd door de Britse premier Boris Johnson."], "authors": [], "keywords": ["europees", "europese", "schotse", "schotland", "van", "voor", "premier", "en", "een", "uit", "tijd", "tegen", "brexit", "te", "het", "onafhankelijk"], "pubDate": "2020-12-24T15:50:24Z", "publicationId": "a3002aeb-6d5a-3894-adcb-0212effbc567"}