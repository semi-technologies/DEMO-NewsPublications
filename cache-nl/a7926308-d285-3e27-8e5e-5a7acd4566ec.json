{"id": "a7926308-d285-3e27-8e5e-5a7acd4566ec", "title": "Advocaat: Bouterse legt verklaring af voor krijgsraad", "url": "https://www.parool.nl/wereld/advocaat-bouterse-legt-verklaring-af-voor-krijgsraad~b712483f/", "summary": "Maandag is het de eerste keer dat de krijgsraad het verzet van Bouterse inhoudelijk behandelt.\nEnkele weken geleden was hij ook opgeroepen voor deze behandeling, maar toen is hij niet verschenen.\nDat betekent dat als Bouterse maandag niet komt opdagen, het vonnis van twintig jaar cel definitief is.\nBouterse is veroordeeld voor de moord op vijftien tegenstanders van het militaire regime in december 1982.\nDaarom had hij niet de mogelijkheid om in hoger beroep te gaan, maar moest hij verzet aantekenen.", "paragraphs": ["Voormalig president van Suriname Desi Bouterse. Beeld Hollandse Hoogte / ANP", "Dat heeft zijn advocaat Irwin Kanhai gezegd tegen de lokale nieuwssite Starnieuws.", "Maandag is het de eerste keer dat de krijgsraad het verzet van Bouterse inhoudelijk behandelt. Enkele weken geleden was hij ook opgeroepen voor deze behandeling, maar toen is hij niet verschenen. President van de krijgsraad Cynthia Valstein-Montnor ging akkoord met zijn afzegging, maar maakte wel duidelijk dat ze verder uitstel niet zou accepteren. Dat betekent dat als Bouterse maandag niet komt opdagen, het vonnis van twintig jaar cel definitief is.", "Bouterse is veroordeeld voor de moord op vijftien tegenstanders van het militaire regime in december 1982. De voormalige president was toen legerleider. De rechtszaak tegen Bouterse begon in 2007. Tot 22 januari van dit jaar, toen hij verzet aantekende tegen zijn vonnis, was hij geen enkele keer verschenen tijdens de behandeling van zaak.", "In deze zaak gaat het om een zogeheten verzetzaak. Hiervan is sprake omdat Bouterse in 2019 bij verstek veroordeeld is. Daarom had hij niet de mogelijkheid om in hoger beroep te gaan, maar moest hij verzet aantekenen. Dit verzet is in januari 2020 toegekend. De bedoeling was om de zaak al eerder te hervatten, maar vanwege de coronamaatregelen was dat niet haalbaar."], "authors": [], "keywords": ["bouterse", "verklaring", "advocaat", "af", "van", "het", "hij", "maar", "zijn", "verzet", "krijgsraad", "toen", "niet", "legt", "dat", "voor"], "pubDate": "2020-11-29T22:22:22+01:00", "publicationId": "a3002aeb-6d5a-3894-adcb-0212effbc567"}