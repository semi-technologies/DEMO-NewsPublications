{"id": "7c63136d-6b46-3584-bfb4-6443c2ef3e16", "title": "Door corona staat Jelle Brandt Corstius nu voor de klas: \u2018Verrassend hoe leuk ik het vind\u2019", "url": "https://www.parool.nl/kunst-media/door-corona-staat-jelle-brandt-corstius-nu-voor-de-klas-verrassend-hoe-leuk-ik-het-vind~b456b0a8/", "summary": "\u201cVoor mij was corona het duwtje om dit te gaan doen.\u201dHet onderwijs kampt al jaren met een tekort aan leraren.\n\u201cAls het gaat over lesgeven zit dat misschien wel in het hoofd van veel mensen.\n\u201cJe kan wel zeggen dat mijn leven een heel andere wending heeft gekregen door corona,\u201d zegt Brandt Corstius.\n\u201cVoorlopig vind ik het ontzettend leuk.\nVraag het me over tien jaar weer, als ik tien jaar voor de klas sta, maar het is voor mij echt een verrassing hoeveel voldoening het mij geeft en hoe leuk ik het vind.\u201d", "paragraphs": ["Jelle Brandt Corstius vond nieuw werk in het onderwijs. Beeld ANP Kippa", "Hij besloot de lerarenopleiding te gaan volgen. \u201cVoor mij was corona het duwtje om dit te gaan doen.\u201d", "Het onderwijs kampt al jaren met een tekort aan leraren. De pandemie biedt onverwacht hoop op betere tijden nu zich een groot aantal zij-instromers heeft gemeld. Ook Brandt Corstius volgt de lerarenopleiding aan de Pabo en staat als beginnend onderwijzer een aantal uur voor de klas op openbare basisschool De Grote Beer in Duivendrecht. Die verandering van spijs bevalt hem tot dusver prima. \u201cAls het gaat over lesgeven zit dat misschien wel in het hoofd van veel mensen. Het zat ook in mijn hoofd, maar je hebt misschien een duwtje nodig,\u201d aldus Brandt Corstius.", "De journalist en Ruslandkenner, die voor de VPRO verschillende programma\u2019s maken over dat land, zag het niet zitten om gedurende de pandemie gefrustreerd op de bank te zitten wachten op betere tijden. \u201cIk kan geen lezingen geven want dat ligt op zijn gat, een boek kan ik niet schrijven want daar kan ik niet voor reizen en toen dacht ik: ik laat me gewoon inschrijven voor de Pabo, dan heb ik structuur.\u201d", "Het lesgeven ervaart hij als bezig zijn met \u2018iets wezenlijks\u2019. \u201cJe kan wel zeggen dat mijn leven een heel andere wending heeft gekregen door corona,\u201d zegt Brandt Corstius. \u201cVoorlopig vind ik het ontzettend leuk. Vraag het me over tien jaar weer, als ik tien jaar voor de klas sta, maar het is voor mij echt een verrassing hoeveel voldoening het mij geeft en hoe leuk ik het vind.\u201d"], "authors": ["Cindy Van Rijswijk"], "keywords": ["brandt", "als", "hoe", "het", "op", "staat", "ik", "jelle", "kan", "leuk", "een", "nu", "klas", "en", "vind", "dat", "verrassend", "voor"], "pubDate": "2020-11-21T13:40:00+01:00", "publicationId": "a3002aeb-6d5a-3894-adcb-0212effbc567"}