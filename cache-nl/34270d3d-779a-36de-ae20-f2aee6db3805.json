{"id": "34270d3d-779a-36de-ae20-f2aee6db3805", "title": "Oostenrijkse minister stapt op na beschuldigingen plagiaat in scripties", "url": "https://nu.nl/buitenland/6101085/oostenrijkse-minister-stapt-op-na-beschuldigingen-plagiaat-in-scripties.html", "summary": "De Oostenrijkse minister van Arbeid en Gezinszaken, Christine Aschbacher, heeft zaterdag haar ontslag ingediend omdat ze wordt beschuldigd van het plegen van plagiaat bij het schrijven van enkele universitaire scripties.\nAschbacher ontkent dat ze dit opzettelijk zou hebben gedaan.\nNaar eigen zeggen stapt ze op om haar familie te beschermen en \"verdere vijandigheid, politieke agitatie en beledigingen te voorkomen\".\nHij concludeerde dat ongeveer 20 procent uit werk van anderen afkomstig was, zonder dat daarbij de juiste bronvermelding stond.\nKanselier Sebastian Kurz zei op Twitter dat hij het besluit van Aschbacher respecteert en bedankte haar voor het helpen redden van honderdduizenden banen tijdens de huidige pandemie.", "paragraphs": ["De Oostenrijkse minister van Arbeid en Gezinszaken, Christine Aschbacher, heeft zaterdag haar ontslag ingediend omdat ze wordt beschuldigd van het plegen van plagiaat bij het schrijven van enkele universitaire scripties.", "Aschbacher ontkent dat ze dit opzettelijk zou hebben gedaan. Naar eigen zeggen stapt ze op om haar familie te beschermen en \"verdere vijandigheid, politieke agitatie en beledigingen te voorkomen\".", "\"Ik heb mijn werk altijd zo goed mogelijk geschreven om academische titels te behalen en ik vertrouwde op de beoordeling van gerenommeerde professoren\", schreef de 37-jarige conservatieve politicus verder in haar verklaring.", "De zaak kwam aan het licht via de Oostenrijkse plagiaatexpert Stefan Weber. Hij publiceerde erover nadat hij de universitaire geschriften uitgebreid had doorzocht en gescand. Hij concludeerde dat ongeveer 20 procent uit werk van anderen afkomstig was, zonder dat daarbij de juiste bronvermelding stond.", "Kanselier Sebastian Kurz zei op Twitter dat hij het besluit van Aschbacher respecteert en bedankte haar voor het helpen redden van honderdduizenden banen tijdens de huidige pandemie. Maandag presenteert hij een opvolger."], "authors": ["Door"], "keywords": ["beschuldigingen", "van", "haar", "en", "oostenrijkse", "ze", "scripties", "plagiaat", "op", "stapt", "minister", "te", "het", "werk", "hij", "dat"], "pubDate": null, "publicationId": "4d7a0f80-7953-388c-9af8-e7a437b5632e"}