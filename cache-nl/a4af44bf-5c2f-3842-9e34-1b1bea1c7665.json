{"id": "a4af44bf-5c2f-3842-9e34-1b1bea1c7665", "title": "De cijfers: zo vaak komt dodelijk politiegeweld voor in de VS", "url": "https://nos.nl/collectie/13842/artikel/2336756-de-cijfers-zo-vaak-komt-dodelijk-politiegeweld-voor-in-de-vs", "summary": "Hands up - Don't shoot, is een van de vele leuzen die demonstranten in de VS schreeuwen naar aanleiding van de dood van George Floyd.\nVeel dodelijk geweld door agentenEen van die organisaties is Mapping Police Violence.\nZo schatten ze meer dan 90 procent van het dodelijke politiegeweld in de VS van de afgelopen jaren in kaart te hebben gebracht.\nVolgens de onderzoekers stierven alleen al vorig jaar 1098 Amerikanen door politiegeweld, meer dan twee keer zoveel als officieel door de politie gerapporteerd.\nVaker zwarte slachtoffersOok blijkt uit onderzoek dat zwarte inwoners van de VS onevenredig hard geraakt worden door politiegeweld.", "paragraphs": ["Hands up - Don't shoot, is een van de vele leuzen die demonstranten in de VS schreeuwen naar aanleiding van de dood van George Floyd. De slogan is een aanklacht tegen het gemak waarmee veel Amerikaanse agenten hun wapen trekken, of op een andere manier dodelijk geweld toepassen tijdens of na een aanhouding.", "Hoewel er op landelijk niveau in de VS geen cijfers worden bijgehouden over dodelijk politiegeweld, is duidelijk dat het veel vaker voorkomt dan in andere ontwikkelde landen, en dat zwarte Amerikanen er onevenredig hard door worden geraakt. Tot die conclusie komen particuliere organisaties die op basis van eigen onderzoek cijfers verzamelden.", "Veel dodelijk geweld door agenten", "Een van die organisaties is Mapping Police Violence. Onderzoekers combineren sinds 2013 gegevens uit bestaande databases met eigen onderzoek naar overlijdensberichten, politierapporten en sociale media. Zo schatten ze meer dan 90 procent van het dodelijke politiegeweld in de VS van de afgelopen jaren in kaart te hebben gebracht.", "Volgens de onderzoekers stierven alleen al vorig jaar 1098 Amerikanen door politiegeweld, meer dan twee keer zoveel als officieel door de politie gerapporteerd. In 2018 waren het er 1143, het jaar ervoor 1095. In Nederland worden hierover geen offici\u00eble cijfers bijgehouden. Wel onderzocht actiegroep Controle Alt Delete dat in 2017 zeven mensen kort na hun arrestatie omkwamen in ons land. Of de politie voor hun overlijden verantwoordelijk was, vermeldt de actiegroep niet.", "Vaker zwarte slachtoffers", "Ook blijkt uit onderzoek dat zwarte inwoners van de VS onevenredig hard geraakt worden door politiegeweld. Enerzijds door niet-dodelijk geweld: dat wordt veel vaker gebruikt tegen zwarte Amerikanen dan tegen witte, is hieronder te zien:"], "authors": ["Heleen D'Haens", "Redacteur Buitenland"], "keywords": ["zo", "dodelijk", "van", "cijfers", "vaak", "het", "die", "zwarte", "politiegeweld", "worden", "een", "vs", "komt", "dat", "door", "voor"], "pubDate": null, "publicationId": "88173a0d-96a0-3f0e-a203-5a13f8839a59"}