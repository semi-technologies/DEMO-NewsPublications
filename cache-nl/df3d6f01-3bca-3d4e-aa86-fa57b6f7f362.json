{"id": "df3d6f01-3bca-3d4e-aa86-fa57b6f7f362", "title": "Achraf en Amir groeiden op in de Schilderswijk: 'De druk om iets van ons leven te maken, is groot'", "url": "https://www.rtlnieuws.nl/nieuws/nederland/artikel/5207454/achraf-amir-opgroeien-schilderswijk-zondaginterview-den-haag-druk", "summary": "Als de levens van Achraf en Amir voetbalwedstrijden waren, dan zouden ze al bij hun geboorte met 3-0 achter staan.\n\"En dan vooral de negatieve reputatie.\nZijn wiegje stond in een klein appartementje op drie hoog \u2013 van die typische dichtbebouwde sociale huurwoningen waar de Haagse Schilderswijk er veel van kent.\nHij groeide er op met een oudere broer met wie hij een stapelbed deelde, een zus, een jonger broertje 'en heel veel liefde van zijn ouders'.\nZe zijn bang dat we het niet redden, als we niet ons best doen.\"", "paragraphs": ["Als de levens van Achraf en Amir voetbalwedstrijden waren, dan zouden ze al bij hun geboorte met 3-0 achter staan. Want, zo zeggen ze zelf: dat h\u00e9b je nu eenmaal als je uit die beruchte Schilderswijk komt. \"Deze wijk blijft aan je kleven, man\", zegt Achraf. \"En dan vooral de negatieve reputatie. Maar ik kan me niet indenken dat ik ooit ergens anders wil leven dan hier.\"", "Altijd die druk", "Achraf Abba ('zoals de band') is 20 jaar oud en komt uit een Marokkaanse familie. Zijn wiegje stond in een klein appartementje op drie hoog \u2013 van die typische dichtbebouwde sociale huurwoningen waar de Haagse Schilderswijk er veel van kent. Hij groeide er op met een oudere broer met wie hij een stapelbed deelde, een zus, een jonger broertje 'en heel veel liefde van zijn ouders'.", "Maar ook: een grote druk. Die was er altijd. Onverminderd groot. \"Wij moesten goed ons best doen op school, we moesten vriendelijk blijven, onze diploma halen\", vertelt Achraf, terwijl hij zijn zwarte mutsje even over zijn hoofd verschuift. Hij heeft lange, zwarte krullen, ze reiken tot ver over zijn schouders.", "\"Die druk voelen alle kinderen hier. Omdat hun ouders willen dat hun kinderen het beter krijgen dan zijzelf. Ze zijn bang dat we het niet redden, als we niet ons best doen.\""], "authors": [], "keywords": ["zijn", "van", "maken", "dan", "schilderswijk", "en", "om", "leven", "een", "iets", "groot", "ze", "op", "te", "dat", "hij", "die", "ons"], "pubDate": "2021-01-10T07:25:51Z", "publicationId": "ce2257c9-a2d2-3c8b-975a-6872cbf4036a"}