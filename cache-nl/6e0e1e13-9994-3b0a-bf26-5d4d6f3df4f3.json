{"id": "6e0e1e13-9994-3b0a-bf26-5d4d6f3df4f3", "title": "Pornhub voert verificatieproces in om kinderporno tegen te gaan", "url": "https://www.parool.nl/wereld/pornhub-voert-verificatieproces-in-om-kinderporno-tegen-te-gaan~b7dcce9d/", "summary": "\u201cVandaag nemen wij belangrijke maatregelen om onze gemeenschap beter te beschermen\u201d, meldde Pornhub in een bericht op de website.\nDe mogelijkheid om video\u2019s te downloaden is er voortaan alleen nog voor betalende gebruikers, zegt het Pornhub, dat ook stelt dat video\u2019s beter worden gecontroleerd door moderatoren.\nPornhub verklaart tegenover het Franse persagentschap AFP dat het \u2018geen enkele tolerantie\u2019 heeft ten opzichte van kinderporno.\nVolgens Pornhub werd de website vorig jaar 42 miljard keer bezocht, en zo\u2019n 115 miljoen keer per dag.\nDe miljoenen nieuwe video\u2019s die in 2019 werden ge\u00fcpload op Pornhub vormden bij elkaar ongeveer 1,36 miljoen uur aan beeldmateriaal, meer dan 150 jaar.", "paragraphs": ["Foto ter illustratie. Beeld ANP XTRA", "Columnist en onderzoeksjournalist Nick Kristof onthulde in die krant dit weekend dat in een substantieel deel van de 6,8 miljoen video\u2019s die jaarlijks op Pornhub worden gepost, seksueel misbruik van minderjarigen en verkrachting te zien is. In het artikel komen ook slachtoffers aan het woord, van wie ongevraagd beeldmateriaal online is geplaatst, dat in veel gevallen blijft opduiken.", "Kristof wees op het probleem dat gebruikers video\u2019s rechtstreeks van de website kunnen downloaden, waardoor verwijderde illegale inhoud door iedereen weer opnieuw ge\u00fcpload kan worden.", "\u201cVandaag nemen wij belangrijke maatregelen om onze gemeenschap beter te beschermen\u201d, meldde Pornhub in een bericht op de website. \u201cIn de toekomst staan \u200b\u200bwe alleen correct ge\u00efdentificeerde gebruikers toe om inhoud te plaatsen.\u201d", "Verificatieproces", "Pornhub zegt dat vanaf nu alleen nog partners van de website en personen die via de website advertentie-inkomsten genereren nog video\u2019s kunnen uploaden. \u201cIn het nieuwe jaar zullen we een verificatieproces invoeren, zodat elke gebruiker inhoud kan uploaden zodra het identificatieproces met succes is voltooid\u201d, aldus het bedrijf dat zijn hoofdkantoor in het Canadese Montr\u00e9al heeft en zijn belastingzaken in Luxemburg doet. De mogelijkheid om video\u2019s te downloaden is er voortaan alleen nog voor betalende gebruikers, zegt het Pornhub, dat ook stelt dat video\u2019s beter worden gecontroleerd door moderatoren.", "Maandag startten creditcardbedrijven Mastercard en Visa een onderzoek naar hun banden met Pornhub en verzekerden ze dat ze de banden met het moederbedrijf, MindGeek, zouden verbreken als blijkt dat de site zich niet aan de wet houdt. Pornhub verklaart tegenover het Franse persagentschap AFP dat het \u2018geen enkele tolerantie\u2019 heeft ten opzichte van kinderporno.", "Volgens Pornhub werd de website vorig jaar 42 miljard keer bezocht, en zo\u2019n 115 miljoen keer per dag. De miljoenen nieuwe video\u2019s die in 2019 werden ge\u00fcpload op Pornhub vormden bij elkaar ongeveer 1,36 miljoen uur aan beeldmateriaal, meer dan 150 jaar."], "authors": ["Het Parool"], "keywords": ["kinderporno", "van", "het", "op", "gaan", "website", "verificatieproces", "een", "te", "om", "dat", "en", "voert", "videos", "pornhub", "tegen"], "pubDate": "2020-12-09T03:57:52+01:00", "publicationId": "a3002aeb-6d5a-3894-adcb-0212effbc567"}