{"id": "5cf125b1-d502-3eac-b376-46175a98b9c2", "title": "Herinrichting Markdal stap dichterbij door ontwikkeling voorlopig ontwerp", "url": "https://nu.nl/breda/6095031/herinrichting-markdal-stap-dichterbij-door-ontwikkeling-voorlopig-ontwerp.html", "summary": "Na jaren van voorbereiding is een nieuwe mijlpaal bereikt op weg naar herinrichting van het Bredase Markdal.\nDe Vereniging Markdal en waterschap Brabantse Delta presenteren volgende week maandag in samenwerking met adviesbureau Royal HaskoningDHV het voorlopig ontwerp.\nHet ontwerp wordt nu zodanig uitgewerkt, dat in 2022 de uitvoering kan beginnen in het zuidelijk deel van het Markdal, in Alphen-Chaam.\"\nBelangstellenden kunnen het voorlopig ontwerp, dat bestaat uit kaarten en gesproken presentaties, vinden op een digitaal platform.\nIn de presentaties wordt meer verteld over de totstandkoming van het ontwerp en het vervolgproces.", "paragraphs": ["Na jaren van voorbereiding is een nieuwe mijlpaal bereikt op weg naar herinrichting van het Bredase Markdal. De Vereniging Markdal en waterschap Brabantse Delta presenteren volgende week maandag in samenwerking met adviesbureau Royal HaskoningDHV het voorlopig ontwerp.", "Het voorlopig ontwerp is het resultaat van intensief overleg waar ook de gemeenten Breda en Alphen-Chaam, de provincie Noord-Brabant, agrari\u00ebrs, natuurverenigingen, dorpsraden en bewoners bij betrokken zijn geweest.", "\"Van schetsontwerp naar voorlopig ontwerp was nog een flinke stap waar nog meer (aanvullend) onderzoek voor nodig was. Onderzoek bijvoorbeeld om de ligging van de nieuwe meanders te bepalen\", zegt Sjef Langeveld, voorzitter van de Vereniging Markdal.", "\"Een nieuwe mijlpaal in de voorbereiding van het project Markdal is bereikt. Dit is een flinke stap richting uitvoering. De start omvat het inrichten van 100 ha nieuwe natuur in samenhang met het graven van een vrijstromende Mark.\"", "Hans Verroen, bestuurslid van het waterschap, is blij met het resultaat. \"Hiermee hebben we samen een goede basis gelegd voor het vervolg van het project. Het ontwerp wordt nu zodanig uitgewerkt, dat in 2022 de uitvoering kan beginnen in het zuidelijk deel van het Markdal, in Alphen-Chaam.\"", "Belangstellenden kunnen het voorlopig ontwerp, dat bestaat uit kaarten en gesproken presentaties, vinden op een digitaal platform. In de presentaties wordt meer verteld over de totstandkoming van het ontwerp en het vervolgproces."], "authors": ["Door"], "keywords": ["ontwerp", "van", "dichterbij", "het", "voorlopig", "stap", "nieuwe", "met", "markdal", "ontwikkeling", "een", "wordt", "en", "herinrichting", "door"], "pubDate": null, "publicationId": "4d7a0f80-7953-388c-9af8-e7a437b5632e"}