{"id": "105aae23-86a9-3794-b37f-76a527625fc6", "title": "Elke dag een minivoorstelling met de adventskalender van De Kleine Komedie", "url": "https://www.parool.nl/ps/elke-dag-een-minivoorstelling-met-de-adventskalender-van-de-kleine-komedie~b8c027bf/", "summary": "Medewerkers van het theater willen graag iets omhanden hebben, maar ook artiesten, die al heel lang niets verdienen, snakken naar werk.\n\u201cJa, vroeger als kind al: omstebeurt een vakje openmaken, discussie over wie er nou aan de beurt is.\nWe zagen al aankomen dat Covid-19 nog een poos zou duren.\u201dEn hoe worden de makers betaald?\n\u201cWe zijn 1 december begonnen, artiesten als Brigitte Kaandorp, Yentl en de Boer en Paul de Munnik hebben al opgetreden.\nWe verzorgen cabaret, kleinkunst en theatermuziek, van bekende en minder bekende namen.", "paragraphs": ["Beeld Shutterstock", "Origineel.", "\u201cJa, ik dacht: hoe gaan we die decembermaand doorkomen? Medewerkers van het theater willen graag iets omhanden hebben, maar ook artiesten, die al heel lang niets verdienen, snakken naar werk. En het publiek heeft natuurlijk ook wel weer eens zin in iets leuks.\u201d", "Bent u fan van adventskalenders?", "\u201cJa, vroeger als kind al: omstebeurt een vakje openmaken, discussie over wie er nou aan de beurt is. Daar heb ik goede herinneringen aan.\u201d", "Lukt dat zomaar: deze minivoorstellingen filmen?", "\u201cDeze zomer hebben we met dank aan Zadelhoff Cultuur Fonds \u00adcamera\u2019s aangeschaft. We zagen al aankomen dat Covid-19 nog een poos zou duren.\u201d", "En hoe worden de makers betaald?", "\u201cE\u00e9n bezoeker, die graag anoniem wil blijven, belde op en zei: \u2018Kan ik iets betekenen voor jullie, zijn er dingen die je wilt doen, maar niet kunt betalen?\u2019 Ik stelde de adventskalender voor, en dat vond zij direct een goed idee. Zij heeft dus alles betaald.\u201d", "Wat mogen we verwachten?", "\u201cWe zijn 1 december begonnen, artiesten als Brigitte Kaandorp, Yentl en de Boer en Paul de Munnik hebben al opgetreden. We verzorgen cabaret, kleinkunst en theatermuziek, van bekende en minder bekende namen. Hopelijk zullen de minder bekende namen een boost aan bekendheid krijgen. Elke dag om 12 uur komt een nieuwe video online.\u201d", "Het loopt aardig goed.", "\u201cJa, 370.000 views in drie dagen. \u00adOngelooflijk; met een paar duizend zouden we al blij zijn. Ter illustratie: per jaar ontvangen we 110 tot 120 duizend bezoekers. Dus we worden hier heel vrolijk van.\u201d"], "authors": ["Tom Grosfeld"], "keywords": ["van", "dag", "met", "elke", "adventskalender", "ik", "die", "zijn", "een", "en", "komedie", "al", "dat", "minivoorstelling", "iets", "hebben", "kleine"], "pubDate": "2020-12-08T09:20:45+01:00", "publicationId": "a3002aeb-6d5a-3894-adcb-0212effbc567"}