{"id": "468bc696-ded4-3954-9c8a-032106000832", "title": "Amsterdam verliest: Holland Casino mag 24 uur per dag open", "url": "https://www.parool.nl/amsterdam/amsterdam-verliest-holland-casino-mag-24-uur-per-dag-open~baf933c0/", "summary": "Beeld Dingena MolDat blijkt uit een uitspraak van de Raad van State woensdag na een slepende strijd tussen Holland Casino en de gemeente.\nBeeld Jesper BootOmwegDaarmee werd volgens Holland Casino via een omweg voorkomen dat de vestiging 24 uur open blijft.\nEen jaar geleden gaf de rechter de gemeente Amsterdam gelijk, waarop Holland Casino naar de Raad van State stapte.\nAlle 14 vestigingen van Holland Casino zijn vanwege de coronalockdown gesloten.\nZodra deze weer open kunnen, geldt voor alle vestigingen vanwege de coronamaatregelen tijdelijk een sluitingstijd van \u00e9\u00e9n uur \u2018s nachts.", "paragraphs": ["Het tweede casino van de hoofdstad opende in 2018 haar deuren in het uitgaanscomplex Ven op Sloterdijk. Beeld Dingena Mol", "Dat blijkt uit een uitspraak van de Raad van State woensdag na een slepende strijd tussen Holland Casino en de gemeente.", "Het tweede casino van de hoofdstad opende in 2018 haar deuren in het uitgaanscomplex Ven en was sinds 2019 alle dagen in de week 24 uur per dag open. Volgens de wet zijn 24-uurscasino\u2019s toegestaan. Maar Amsterdam voert haar eigen anti-gokbeleid om gokverslaving en criminaliteit - witwassen - te voorkomen.", "Over kansspelen heeft het stadsbestuur niets te zeggen, maar over openingstijden van horeca en handhaven van de openbare orde is de gemeente aan zet. Dus werd drie jaar geleden een horecavergunning voor het gokpaleis afgegeven waarin bars en restaurant tussen drie uur \u2018s nachts en zeven uur \u2018s ochtends dicht moeten.", "Beeld Jesper Boot", "Omweg", "Daarmee werd volgens Holland Casino via een omweg voorkomen dat de vestiging 24 uur open blijft. Een jaar geleden gaf de rechter de gemeente Amsterdam gelijk, waarop Holland Casino naar de Raad van State stapte.", "Die vindt nu dat de gemeente niet duidelijk maakt waarom 24-uursopening de openbare orde in gevaar brengt. Bovendien is de horeca in het casino niet de hoofdactiviteit. Amsterdam moet nu opnieuw een vergunning afgeven, waarbij beter onderbouwd rekening wordt gehouden met het oordeel.", "Alle 14 vestigingen van Holland Casino zijn vanwege de coronalockdown gesloten. Zodra deze weer open kunnen, geldt voor alle vestigingen vanwege de coronamaatregelen tijdelijk een sluitingstijd van \u00e9\u00e9n uur \u2018s nachts."], "authors": ["Herman Stil"], "keywords": ["casino", "s", "van", "24", "amsterdam", "holland", "en", "een", "verliest", "open", "het", "uur", "dag", "haar", "mag"], "pubDate": "2021-01-06T09:42:24Z", "publicationId": "a3002aeb-6d5a-3894-adcb-0212effbc567"}