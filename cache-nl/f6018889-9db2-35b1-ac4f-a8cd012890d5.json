{"id": "f6018889-9db2-35b1-ac4f-a8cd012890d5", "title": "Zuid-Afrikaanse variant coronavirus in Nederland vastgesteld", "url": "https://www.parool.nl/nederland/zuid-afrikaanse-variant-coronavirus-in-nederland-vastgesteld~b0afd05d/", "summary": "Donderdag bleek dat het om de nieuwe versie van het virus gaat.\nDe Britse variant is al bij ongeveer vijftig mensen in Nederland aangetroffen, onder wie ongeveer dertig mensen uit het Zuid-Hollandse Bergschenhoek en omgeving.\n\u201cDe virusload bij mensen met de variant is ongeveer een factor tien hoger.\nDe Britse hoogleraar vaccinologie Shabir Madhi sprak afgelopen week de angst uit dat de Zuid-Afrikaanse variant bestand zou zijn tegen de ontwikkelde vaccins.\nVolgens farmaceut Pfizer werkt het door hun ontwikkelde vaccin echter tegen beide varianten, de Britse \u00e9n de Zuid-Afrikaanse.", "paragraphs": ["Een waarschuwingsbord in de Dorpsstraat in Bergschenhoek. Beeld ANP", "Het gaat vooralsnog om \u00e9\u00e9n besmetting, meldt het RIVM. De persoon werd op 22 december getest. Donderdag bleek dat het om de nieuwe versie van het virus gaat. Het is niet bekend of de persoon in Zuid-Afrika is geweest.", "De Britse variant is al bij ongeveer vijftig mensen in Nederland aangetroffen, onder wie ongeveer dertig mensen uit het Zuid-Hollandse Bergschenhoek en omgeving. Velen van hen waren niet in Groot-Brittanni\u00eb. Beide versies, de Britse en Zuid-Afrikaanse, lijken besmettelijker dan andere coronavarianten, maar niet dodelijker.", "Virusdeeltjes", "Bij de Britse mutatie komt dat vermoedelijk omdat mensen veel meer virusdeeltjes in hun keel hebben dan mensen die zijn besmet met het \u2018gewone\u2019 virus. \u201cDe virusload bij mensen met de variant is ongeveer een factor tien hoger. Dus een mogelijke verklaring is dat mensen die meer virus bij zich dragen, het makkelijker verspreiden,\u201d verklaarde viroloog Marion Koopmans eerder.", "De Britse hoogleraar vaccinologie Shabir Madhi sprak afgelopen week de angst uit dat de Zuid-Afrikaanse variant bestand zou zijn tegen de ontwikkelde vaccins. Hij omschreef de kans vooralsnog als \u2018theoretisch, maar redelijk\u2019. Volgens farmaceut Pfizer werkt het door hun ontwikkelde vaccin echter tegen beide varianten, de Britse \u00e9n de Zuid-Afrikaanse."], "authors": ["Het Parool"], "keywords": ["vastgesteld", "mensen", "zuidafrikaanse", "ongeveer", "een", "dat", "britse", "variant", "nederland", "virus", "het", "niet", "coronavirus"], "pubDate": "2021-01-08T16:04:10Z", "publicationId": "a3002aeb-6d5a-3894-adcb-0212effbc567"}