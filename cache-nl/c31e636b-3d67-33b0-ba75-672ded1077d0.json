{"id": "c31e636b-3d67-33b0-ba75-672ded1077d0", "title": "'Hij bracht mij naar de feestjes, ik bracht hem na zijn dood daarnaar terug'", "url": "https://www.rtlnieuws.nl/nieuws/nederland/artikel/5206638/sjef-van-de-keer-aalsmeer-overleden-coronavirus-eerbetoon-karin", "summary": "Ik hoopte dat dat hem goed zou doen, maar helaas.\nMaar helaas moesten we die ochtend 112 bellen en werd hij meegenomen naar het ziekenhuis.\nHij vond het vreselijk daar, hij werd helemaal nerveus van al die apparaten en het zuurstofslangetje in zijn neus.\nHij had nog nooit van zijn leven in het ziekenhuis gelegen, dus hij was ook niets gewend.\nIk wilde geen moeilijke gesprekken gaan voeren, hij was al zo zenuwachtig, dus ik besloot hem gerust te stellen.", "paragraphs": ["\"Hij heeft zo snel als mogelijk een test gedaan en ook hij bleek besmet. Het ging bergafwaarts en uiteindelijk sliep hij wel twintig uur per dag. Ik hoopte dat dat hem goed zou doen, maar helaas. In de nacht van 11 november maakte hij me wakker omdat hij niet meer kon praten, zo benauwd was hij. Ik heb heel de nacht over zijn bolletje gewreven en gehoopt dat het goed zou komen. Maar helaas moesten we die ochtend 112 bellen en werd hij meegenomen naar het ziekenhuis.", "Hij vond het vreselijk daar, hij werd helemaal nerveus van al die apparaten en het zuurstofslangetje in zijn neus. Hij had nog nooit van zijn leven in het ziekenhuis gelegen, dus hij was ook niets gewend. Een paar dagen lag hij op de covid-afdeling, tot ik opeens door Sjef gebeld werd via videobellen. 'Schat, ze willen me in coma brengen, waarom moet dat nou?', zei hij tegen me. Ik schrok me rot en begon te huilen.", "Ik was helemaal alleen thuis en kon niet naar hem toe, hij moest namelijk gelijk naar de ic. Wat doe je dan op zo'n moment? Ik raakte helemaal in paniek, hij was er zo slecht aan toe. Ik wilde geen moeilijke gesprekken gaan voeren, hij was al zo zenuwachtig, dus ik besloot hem gerust te stellen. 'Ga maar lekker slapen schat, je bent weer snel bij me, dit gaat allemaal goedkomen', was het laatste wat ik tegen hem heb kunnen zeggen.\""], "authors": [], "keywords": ["ik", "zijn", "van", "het", "zo", "hem", "naar", "en", "dood", "feestjes", "werd", "mij", "terug", "hij", "dat", "bracht"], "pubDate": "2021-01-09T09:47:24Z", "publicationId": "ce2257c9-a2d2-3c8b-975a-6872cbf4036a"}