{"id": "6da381e2-a592-3df2-be5e-4c8b7adaa68d", "title": "Drie vrouwen over hun abortus: 'Die verplichte bedenktermijn is onmenselijk'", "url": "https://www.rtlnieuws.nl/lifestyle/artikel/5198052/vijf-dagen-bedenktijd-bedenktermijn-bij-abortus-drie-vrouwen-over-hun", "summary": "Niet met hem en niet op dit moment.\n\"Ik ben naar hem toe gegaan en heb gezegd dat ik het niet wilde houden.\nDat vond ik een enorme verantwoordelijkheid, waar ik heel bewust mee ben omgegaan.\nIk wilde niet mijn ogen ervoor sluiten en het maar snel weg laten halen, maar het ook niet heel groot maken en in de slachtofferrol kruipen.\nIk heb heel weloverwogen de keuze gemaakt: als ik niet ingrijp, is er straks een kind, een mens.\"", "paragraphs": ["Elise (31, niet haar echte naam) raakte zes jaar geleden onverwacht zwanger van een scharrel die ze aan de kant had gezet \u2013 hij bleek het naast haar ook met vriendinnen van haar te doen. Ze was aan de pil en in eerste instantie werd ze in haar stopweek nog gewoon ongesteld, maar een maand later ontdekte ze dat ze in verwachting was. \"Ik voelde gelijk heel duidelijk: nee, dit gaat niet gebeuren. Niet met hem en niet op dit moment. Ik zat midden in mijn studie, had al twee maanden geen contact meer met die jongen en dat beviel me uitstekend.\"", "Ze besloot het hem wel te vertellen. \"Ik ben naar hem toe gegaan en heb gezegd dat ik het niet wilde houden. Hij stond daarachter. Mijn familie en vrienden ook trouwens. Ik heb het niet lichtzinnig besloten. Het voelde alsof het beginnende leven in mijn buik nooit een volledig leven mocht worden door mijn beslissing. Dat vond ik een enorme verantwoordelijkheid, waar ik heel bewust mee ben omgegaan. Ik wilde niet mijn ogen ervoor sluiten en het maar snel weg laten halen, maar het ook niet heel groot maken en in de slachtofferrol kruipen. Ik heb heel weloverwogen de keuze gemaakt: als ik niet ingrijp, is er straks een kind, een mens.\""], "authors": [], "keywords": ["abortus", "vrouwen", "verplichte", "onmenselijk", "het", "drie", "die", "ik", "heel", "bedenktermijn", "niet", "en", "een", "ze", "mijn", "haar", "dat", "hun"], "pubDate": "2020-11-20T10:27:13+01:00", "publicationId": "ce2257c9-a2d2-3c8b-975a-6872cbf4036a"}