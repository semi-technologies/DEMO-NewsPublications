{"id": "8193a9d6-f9ee-3e7f-9226-44686777011a", "title": "'Albanese politicus dood gevonden in Amsterdam-Rijnkanaal'", "url": "https://nos.nl/artikel/2294451-albanese-politicus-dood-gevonden-in-amsterdam-rijnkanaal.html", "summary": "Hij had zichzelf uitgeroepen tot president van Chameria, een regio op de grens van Albani\u00eb en Griekenland die streeft naar onafhankelijkheid.\nZandberg was werkzaam bij de UNPO, de organisatie van Niet-Vertegenwoordigde Naties en Volkeren, een soort Verenigde Naties voor niet-erkende regio's.\n\"Het was een charmante man met een vlotte babbel\", vertelt hij.\nDaardoor sloot hij een aantal schimmige deals.\"\nAls zelfverklaard president had Lato regelmatig publieke optredens, zoals bij het Europees Parlement in Brussel en bij demonstraties voor meer onafhankelijkheid.", "paragraphs": ["Lato verbleef de afgelopen jaren in een woning in het Gelderse dorp Afferden. Hij had zichzelf uitgeroepen tot president van Chameria, een regio op de grens van Albani\u00eb en Griekenland die streeft naar onafhankelijkheid. Zijn dood wordt ook gemeld door media in Albani\u00eb.", "'Charmante man met vlotte babbel'", "Mensen in zijn omgeving zeggen tegen Omroep Gelderland dat Lato miljoenen euro's schulden had bij bedrijven en particulieren. \"Hij bracht geld contant de grens met Albani\u00eb over\", zegt diplomaat Jeroen Zandberg. Zandberg was werkzaam bij de UNPO, de organisatie van Niet-Vertegenwoordigde Naties en Volkeren, een soort Verenigde Naties voor niet-erkende regio's. Hij adviseerde Lato over zijn politieke strijd.", "Zandberg is geschokt door de dood van de Albanees. \"Het was een charmante man met een vlotte babbel\", vertelt hij. \"Hij deed zaken met ondernemers die geen btw betalen. Daardoor sloot hij een aantal schimmige deals.\" Onder meer grote bedrijven en overheden zouden grote sommen geld aan hem hebben uitgeleend en niet hebben teruggezien.", "Als zelfverklaard president had Lato regelmatig publieke optredens, zoals bij het Europees Parlement in Brussel en bij demonstraties voor meer onafhankelijkheid. In april zou Lato persoonlijk failliet zijn verklaard door de rechtbank."], "authors": [], "keywords": ["van", "bij", "lato", "gevonden", "het", "hij", "met", "dood", "zijn", "een", "en", "albanese", "politicus", "amsterdamrijnkanaal", "door"], "pubDate": null, "publicationId": "88173a0d-96a0-3f0e-a203-5a13f8839a59"}