{"id": "6bf17645-50d3-3531-878f-86150ed20502", "title": "\u2018Verkeerde foto\u2019 van Kamala Harris op cover van Vogue", "url": "https://volkskrant.nl/nieuws-achtergrond/verkeerde-foto-van-kamala-harris-op-cover-van-vogue~b1b17b55/", "summary": "De cover van het blad.\nVolgens het team van Harris was die informele foto bedoeld voor de binnenzijde van het blad.\nDe achtergrond lijkt op die van een rommelig feestje op de middelbare school.\nVolgens het team van Harris was die informele foto bedoeld voor de binnenzijde van het blad.\nDe foto die volgens een afspraak tussen Vogue en team-Harris op de cover van het blad had moeten staan.", "paragraphs": ["De cover van het blad. Volgens het team van Harris was die informele foto bedoeld voor de binnenzijde van het blad. Beeld Vogue", "Op de bewuste coverfoto staat Harris afgebeeld in een zwart casual pak met sneakers. De achtergrond lijkt op die van een rommelig feestje op de middelbare school. Volgens het team van Harris was die informele foto bedoeld voor de binnenzijde van het blad. Voorop zou een keurige foto van Harris in chic poederblauw pak te zien zijn, tegen een gouden achtergrond.", "Volgens ingewijden was het team van Harris onaangenaam verrast door de fotowissel. Het is zeer ongebruikelijk dat een coverfoto voor op de voorkant van het invloedrijke vrouwenblad niet wordt overlegd met de betrokkene.", "De foto die volgens een afspraak tussen Vogue en team-Harris op de cover van het blad had moeten staan. Dit beeld is online inmiddels ook tot cover gemaakt. Beeld Vogue", "Onder vuur", "Het blad ligt nu online zwaar onder vuur omdat het uitgerekend de eerste zwarte, vrouwelijke vicepresident afbeeldt alsof ze haar werk niet serieus neemt. Niet haar professionaliteit en de waardigheid van het ambt wordt benadrukt, maar haar informele kant.", "Juist in een tijd waarin Amerika zich in een politieke crisis bevindt, die Harris mede moet oplossen, schiet dit bij veel lezers in het verkeerde keelgat. Er vielen afgelopen week maar liefst vijf doden bij de bestorming van het Capitool en de partij van Harris meent dat de democratie ernstig in gevaar is; die situatie roept om een serieus beeld.", "4. Here is the Vogue cover Kamala Harris\u2019 team thought would be released.", "", "I\u2019m told this cover on the left will be the digital cover, but the much maligned cover on the right has already gone to print and will be the cover available for sale and sent to subscribers. pic.twitter.com/5eWjPMTbdP \u2014 Yashar Ali \ud83d\udc18 (@yashar) 10 januari 2021", "In een verklaring verdedigt Vogue de keuze door te stellen dat ze het informele beeld van Harris heeft gekozen omdat ze er op de foto \u2018heel toegankelijk en authentiek uitziet\u2019, iets wat volgens Vogue een van de speerpunten is van de nieuwe regering Biden-Harris.", "Helemaal lekker zit het de makers van Vogue ook niet; online zijn na de storm van kritiek inmiddels beide covers beschikbaar gemaakt. \u2018Voor ons is ze op beide foto\u2019s even krachtig\u2019, zegt Vogue nu.", "Lichtere huidskleur", "Veel Voguelezers reageren desalniettemin teleurgesteld. Met name hoofdredacteur Anna Wintour moet het ontgelden: \u2018Dit laat zien wat Anna Wintour echt vindt van zwarte vrouwen\u2019, klonk het op Twitter. Niet alleen zou Harris met weinig respect zijn afgebeeld, ook haar huidskleur zou lichter zijn gemaakt dan die in werkelijkheid is.", "Hoofdredacteur Wintour lag al eerder onder vuur vanwege het gebrek aan diversiteit op de redactie van Vogue. Die zou volgens insiders \u2018slechts bestaan uit witte, ultraslanke vrouwen, die van goeden huize komen en via hun familie veel connecties hebben\u2019.", "Kamala Harris is about as light skinned as women of color come and Vogue still fvcked up her lighting. WTF is this washed out mess of a cover? pic.twitter.com/5O2q0axA0G \u2014 E. Vaughan (@HypeVaughan) 10 januari 2021"], "authors": ["Natalie Righton"], "keywords": ["verkeerde", "van", "volgens", "een", "cover", "vogue", "op", "het", "kamala", "niet", "die", "harris", "foto"], "pubDate": "2021-01-11T09:15:11Z", "publicationId": "1a359314-37ee-33a8-8de7-301d3eb2ed28"}