{"id": "3be3b5a1-f202-3b28-8904-1b3c5ad76acf", "title": "Hyundai zet opmars voort op gemengde Aziatische beurzen", "url": "https://www.telegraaf.nl/financieel/63574222/hyundai-zet-opmars-voort-op-gemengde-aziatische-beurzen", "summary": "In Japan, waar de autoriteiten een nieuwe variant van het coronavirus hebben aangetroffen bij vier mensen die vanuit Brazili\u00eb het land waren binnengekomen, hadden beleggers een lang weekeinde.\nVolgens het Japanse ministerie van Volksgezondheid lijkt het gemuteerde virus gedeeltelijk op de Britse en Zuid-Afrikaanse varianten.\nDe automaker werd vrijdag al bijna 20 procent meer waard dankzij berichten over een samenwerking op het gebied van zelfrijdende elektrische auto's met iPhone-maker Apple.\nDe hoofdindex in Shanghai zakte 0,7 procent, na nieuwe uitbraken van het coronavirus in onder meer de Chinese provincie Hebei.\nDe afname was minder sterk dan verwacht en het tempo van de prijsdaling was het laagst sinds februari vorig jaar.", "paragraphs": ["In Japan, waar de autoriteiten een nieuwe variant van het coronavirus hebben aangetroffen bij vier mensen die vanuit Brazili\u00eb het land waren binnengekomen, hadden beleggers een lang weekeinde. Volgens het Japanse ministerie van Volksgezondheid lijkt het gemuteerde virus gedeeltelijk op de Britse en Zuid-Afrikaanse varianten.", "De Kospi in Seoul zag een eerdere winst verdampen en noteerde tussentijds een fractie lager. De Zuid-Koreaanse beurs won afgelopen week bijna 10 procent. Hyundai klom 10 procent. De automaker werd vrijdag al bijna 20 procent meer waard dankzij berichten over een samenwerking op het gebied van zelfrijdende elektrische auto's met iPhone-maker Apple. Concurrent Kia Motors kreeg er 2 procent bij.", "De hoofdindex in Shanghai zakte 0,7 procent, na nieuwe uitbraken van het coronavirus in onder meer de Chinese provincie Hebei. Uit cijfers van de Chinese overheid bleek daarnaast dat de producentenprijzen in het land in december met 0,4 procent zijn gedaald. De afname was minder sterk dan verwacht en het tempo van de prijsdaling was het laagst sinds februari vorig jaar. De industriesector in China laat daarmee een aanhoudend herstel zien van de coronacrisis. De consumentenprijzen namen vorige maand met 0,2 procent toe."], "authors": ["Anp Producties"], "keywords": ["voort", "hyundai", "aziatische", "van", "beurzen", "en", "een", "met", "nieuwe", "meer", "op", "procent", "zet", "land", "het", "opmars", "gemengde"], "pubDate": null, "publicationId": "eaaf7e23-4e36-3c2d-bfe0-80f3507a250a"}