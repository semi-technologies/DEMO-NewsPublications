{"id": "df22f16a-5cd8-3112-a550-fb391f1d8995", "title": "Bill Gates schenkt kwart miljard dollar om het coronavirus te bestrijden", "url": "https://www.metronieuws.nl/in-het-nieuws/buitenland/2020/12/bill-gates-kwart-miljard-dollar-coronavirus-bestrijden/", "summary": "Bill Gates trekt de knip: kwart miljard dollar om het coronavirus te bestrijdenBill Gates en zijn vrouw Melinda doneren 250 miljoen dollar, omgerekend zo\u2019n 200 miljoen euro, om het coronavirus te bestrijden.\nHet geld is bedoeld voor het ontwikkelen van goedkope en makkelijk te leveren vaccins en behandelingen.\nKlik hier om het aan te passen.\nDe steenrijke filantroop heeft via zijn stichting al bijna 1,5 miljard euro in de bestrijding van het coronavirus ge\u00efnvesteerd.\n\u201eOnze stichting heeft meer geld gegeven om vaccins te kopen om levens te redden dan welke groep dan ook\u201d, pareerde Gates.", "paragraphs": ["Bill Gates trekt de knip: kwart miljard dollar om het coronavirus te bestrijden", "Bill Gates en zijn vrouw Melinda doneren 250 miljoen dollar, omgerekend zo\u2019n 200 miljoen euro, om het coronavirus te bestrijden. Het geld is bedoeld voor het ontwikkelen van goedkope en makkelijk te leveren vaccins en behandelingen.", "\u2018Corona? Dat is een door Bill Gates bedacht griepje!\u2019 Virus-sceptici en complotdenkers kwamen dit jaar nogal eens met \u2018die stelling\u2019. Mocht dat inderdaad zo zijn, dan kost het bedenksel de medeoprichter en voormalig boegbeeld van Microsoft 250 miljoen dollar. Al heeft hij heel wat te besteden \u2013 zijn vermogen wordt de laatste jaren geschat op meer dan 100 miljard dollar \u2013 Gates geeft dat enorme bedrag van een kwart miljard toch aan de wetenschap en de zorg.", "", "Wel toestemming gegeven maar niet getoond, herlaad de pagina. Twitter wordt niet geladen omdat je geen toestemming hebt gegeven. Klik hier om het aan te passen.", "Hey, kijk eens wie we daar hebben: ex-oplichter Broer Rasta van Dream or Donate, die vlogt over corona. Het zal je niet verbazen, maar volgens hem is corona een simpel griepje waar Bill Gates geld aan wil verdienen door te investeren in vaccins \u2013 en iets over, jawel, chips. pic.twitter.com/DCU3Gu4E7h \u2014 Dani\u00ebl Verlaan (@danielverlaan) June 15, 2020", "Bill Gates wil verspreiding over de wereld", "\u201eWe hebben nieuwe medicijnen en meer potenti\u00eble vaccins dan we aan het begin van het jaar hadden kunnen verwachten, maar deze innovaties kunnen alleen levens redden als ze verspreid worden over de wereld,\u201d aldus Bill Gates. Het is de grootste donatie van de Gates Foundation tot nu toe. De steenrijke filantroop heeft via zijn stichting al bijna 1,5 miljard euro in de bestrijding van het coronavirus ge\u00efnvesteerd.", "\u201eOf iedereen beter wordt, hangt af van de daden van wereldleiders en hun toewijding om testen, behandelingen en vaccins te leveren aan de mensen die ze nodig hebben\u201d, zei Melinda Gates. Een deel van de donatie zal worden besteed aan de levering van tests en vaccins in armere landen in Afrika beneden de Sahara en in Zuid-Azi\u00eb.", "Weinig vaccin in arme landen", "Organisaties in de zogeheten People\u2019s Vaccine Alliance, waaronder Oxfam Novib en Amnesty International, waarschuwden gisteren voor een vaccinachterstand in arme landen. Negen op de tien mensen in 69 armere landen dreigen volgend jaar een vaccin tegen het coronavirus mis te lopen. Rijke landen zouden daarentegen zoveel vaccins hebben gereserveerd dat ze hun bevolking na goedkeuring drie keer kunnen inenten.", "Bill Gates weersprak complottheorie\u00ebn", "Miljardair Bill Gates sprak de afgelopen zomer enkele samenzweringstheorie\u00ebn tegen waarin hij werd beschuldigd de coronavirusuitbraak te hebben veroorzaakt. \u201eHet is een slechte combinatie van de pandemie en sociale media en mensen die op zoek zijn naar een hele eenvoudige verklaring\u201d, zei hij tijdens een interview op CNN.", "Sinds het begin van de uitbraak zijn getrukeerde foto\u2019s en nepnieuwsberichten gericht tegen Gates door complotdenkers verspreid op sociale media. Een video waarin Gates wordt beschuldigd van het \u2018willen elimineren van 15 procent van de bevolking\u2019 door middel van vaccinatie en elektronische microchips, heeft miljoenen weergaven op YouTube. \u201eOnze stichting heeft meer geld gegeven om vaccins te kopen om levens te redden dan welke groep dan ook\u201d, pareerde Gates.", "Lees ook: Uitzondering op mondkapjesplicht: mensen met beperking worden vaak geweigerd"], "authors": [], "keywords": ["vaccins", "van", "dollar", "kwart", "het", "op", "miljard", "zijn", "bill", "een", "om", "schenkt", "te", "gates", "en", "coronavirus"], "pubDate": "2020-12-10T13:29:25+00:00", "publicationId": "7c385e14-de2a-3447-b45a-fe7d316f7641"}