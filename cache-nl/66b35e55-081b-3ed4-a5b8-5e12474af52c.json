{"id": "66b35e55-081b-3ed4-a5b8-5e12474af52c", "title": "Theater is taboe, daarom wereldpremi\u00e8re voor \u2018De wonderlijke kerst van Japie Kiel\u2019", "url": "https://www.dvhn.nl/groningen/Theater-is-taboe-daarom-wereldpremi%C3%A8re-voor-%E2%80%98De-wonderlijke-kerst-van-Japie-Kiel%E2%80%99-26295423.html", "summary": "Ook de opnamen voor De wonderlijke kerst van Japie Kiel, een familievoorstelling als film in het Hoogezandster theater Kielzog, zijn getroffen door de plotselinge lockdown.\nAfgelopen dinsdag was een spannende dag voor iedereen die bij \u2018De wonderlijke kerst van Japie Kiel\u2019 betrokken is.\n,,Na continue schakelen om toch iets van een programma voor een klein publiek mogelijk te maken, was dat behoorlijk slikken\u2019\u2019, zegt Marloes Rusthoven van Kielzog.\nVeel vragen over familiefilmNiet alleen ging er een streep door het theaterprogramma, ook de vertoningen van \u2018De wonderlijke kerst van Japie Kiel\u2019 en de winterweken met workshops en kleine concertjes voor 30 personen; het is allemaal van de baan.\nEen voordeel kan zijn dat theater Kielzog dicht is en het gebouw gebruikt kan worden als filmstudio.\u2019\u2019", "paragraphs": ["Ook de opnamen voor De wonderlijke kerst van Japie Kiel, een familievoorstelling als film in het Hoogezandster theater Kielzog, zijn getroffen door de plotselinge lockdown. Na een paar spannende dagen is duidelijk dat de laatste scenes kunnen worden opgenomen en \u2018Japie\u2019 tussen kerst en oud & nieuw online in premi\u00e8re gaat.", "Afgelopen dinsdag was een spannende dag voor iedereen die bij \u2018De wonderlijke kerst van Japie Kiel\u2019 betrokken is. Kielzog theater, muziekschool en kunstwerkplaats moesten sluiten. ,,Na continue schakelen om toch iets van een programma voor een klein publiek mogelijk te maken, was dat behoorlijk slikken\u2019\u2019, zegt Marloes Rusthoven van Kielzog.", "Veel vragen over familiefilm", "Niet alleen ging er een streep door het theaterprogramma, ook de vertoningen van \u2018De wonderlijke kerst van Japie Kiel\u2019 en de winterweken met workshops en kleine concertjes voor 30 personen; het is allemaal van de baan. Veel vragen waren er met betrekking tot het afronden van de familiefilm.", "Uiteindelijk\u2019\u2019, zegt Rusthoven, ,,werd duidelijk dat net als opnames van televisieprogramma\u2019s, ook theaterproducties en filmopnamen ten behoeve van een digitale vertoning zonder publiek door mogen gaan.\u2019\u2019", "In de kerstvakantie online premi\u00e8re", "De laatste restjes van de familiefilm worden opgenomen, waarna het geheel wordt gemonteerd en in de kersvakantie online voor iedereen gratis is te zien. Wie Japie Kiel een goed hart toedraagt kan vrijwillig een bijdrage leveren. ,,Eind goed, al goed\u2019\u2019, aldus Rusthoven, ,,zoals dat hoort bij een familiefilm.\u2019\u2019", "Miranda Bolhuis zegt dat driekwart van de film, die rond de kerst en oud en nieuw 35 keer in theater Kielzog voor telkens 30 man/vrouw publiek zou worden vertoond, al was opgenomen. De voorstellingenmarathon in theater Kielzog is afgelast. Het alternatief is een online wereldpremi\u00e8re.", "Theater Kielzog als filmstudio", "Bolhuis: ,,Volgens de protocollen mogen we doordraaien. Dat heeft mij verbaasd, maar er staat echt dat professionele producenten mogen produceren en wij zijn professionals. Daar staat dan de toevoeging \u2018mits noodzakelijk\u2019 bij. Voor ons is het noodzakelijk; iedereen zit in zijn of haar rol.\u2019\u2019", "Donderdag heeft Bolhuis het aangepaste script gepresenteerd. ,,De scenes spelen zich zoveel mogelijk binnen af, zodat er geen toeschouwers zijn, en met nog minder mensen op de set dan al het geval was. Een voordeel kan zijn dat theater Kielzog dicht is en het gebouw gebruikt kan worden als filmstudio.\u2019\u2019"], "authors": ["Louis Van Kelckhoven"], "keywords": ["wonderlijke", "van", "kiel", "daarom", "een", "voor", "het", "taboe", "kerst", "theater", "en", "dat", "japie", "kielzog", "wereldpremi\u00e8re", "zijn"], "pubDate": null, "publicationId": "bb59becc-5bf6-3c6d-8cdd-d41716890d16"}