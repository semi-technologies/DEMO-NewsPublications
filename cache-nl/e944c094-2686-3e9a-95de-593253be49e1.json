{"id": "e944c094-2686-3e9a-95de-593253be49e1", "title": "Dwarsliggende Britten, Polen en Hongaren domineren EU-top", "url": "https://www.parool.nl/wereld/dwarsliggende-britten-polen-en-hongaren-domineren-eu-top~be443cea/", "summary": "Polen en Hongarije blokkeerden het EU-budget voor 2021-2027 en het \u00adcoronaherstelfonds \u2013 in totaal goed voor een budget van 1,8 biljoen euro, waarover de EU-leiders deze zomer overeenstemming bereikten \u2013 omdat het respecteren van de rechtsstaat als voorwaarde werd gesteld.\nEen \u00adprimeur in de EU, waar met name Warschau en Boedapest het verwijt krijgen een loopje te nemen met deze democratische waarden.\nOok zou het nieuwe mechanisme pas in werking treden na tussenkomst van het Europees Hof van Justitie.\n\u2018Politieke chantage\u2019Hongarije en Polen, beide groot\u00adontvangers van de EU-gelden, lijken op het eerste gezicht met hun blok\u00adkade aan het langste eind te trekken.\nDe Hongaarse minister van Justitie Judit Varga sprak woensdag op Twitter van een \u2018overwinning\u2019.", "paragraphs": ["Beeld ANP", "Over het nieuwe vergelijk wordt op de tweedaagse top, die donderdag begint in Brussel, gestemd door de leiders van de EU-lidstaten. Vanochtend zei premier Mark Rutte dat hij extra voorwaarden wil stellen aan het compromis, dat uit de koker van de huidige EU-\u00advoorzitter Duitsland komt.", "Polen en Hongarije blokkeerden het EU-budget voor 2021-2027 en het \u00adcoronaherstelfonds \u2013 in totaal goed voor een budget van 1,8 biljoen euro, waarover de EU-leiders deze zomer overeenstemming bereikten \u2013 omdat het respecteren van de rechtsstaat als voorwaarde werd gesteld. Een \u00adprimeur in de EU, waar met name Warschau en Boedapest het verwijt krijgen een loopje te nemen met deze democratische waarden.", "Dat rechtsstaatbeginsel blijft intact: de subsidiekraan gaat dicht voor landen die de gelden oneigenlijk gebruiken. Wel is in het nieuwe akkoord de toon gematigder en is toegevoegd dat de toets alleen geldt voor subsidies uit de aanstaande begroting. Nog lopende subsidies of geld uit een toekomstig budget zijn op basis van deze overeenkomst niet automatisch aan een dergelijke toets verbonden.", "Ook zou het nieuwe mechanisme pas in werking treden na tussenkomst van het Europees Hof van Justitie. Dat betekent dat de regels nu ondertekend worden, maar pas over enkele jaren \u2013 als het Hof zich erover heeft uitgesproken \u2013 van kracht worden. Dat gaat wel met terugwerkende kracht: bij overtreding wordt ook eerder uitgekeerd geld herrekend.", "\u2018Politieke chantage\u2019", "Hongarije en Polen, beide groot\u00adontvangers van de EU-gelden, lijken op het eerste gezicht met hun blok\u00adkade aan het langste eind te trekken. De Hongaarse minister van Justitie Judit Varga sprak woensdag op Twitter van een \u2018overwinning\u2019. \u2018We hebben ideologische verwachtingen van \u00adfinanci\u00eble hulp en politieke chantage weten af te wenden.\u2019 Die boodschap lijkt echter vooral voor de achterban. Boedapest en Warschau hebben hun hoofdeisen niet binnengeharkt. Zij kunnen als overtreders alsnog te maken krijgen met de zwaarste gevolgen van de aanvankelijke rechtsstaattoets. Al zal die klap later komen dan Brussel had gewild."], "authors": ["Tom Kieft"], "keywords": ["van", "polen", "domineren", "het", "op", "met", "dwarsliggende", "hongaren", "die", "eutop", "een", "en", "dat", "te", "britten", "voor"], "pubDate": "2020-12-10T11:34:28+01:00", "publicationId": "a3002aeb-6d5a-3894-adcb-0212effbc567"}