{"id": "c23523a0-341b-3e23-bbe5-5d63d219887e", "title": "Automobilist moet rijbewijs inleveren vanwege drugsvondst op Ginnekenweg", "url": "https://nu.nl/breda/6095054/automobilist-moet-rijbewijs-inleveren-vanwege-drugsvondst-op-ginnekenweg.html", "summary": "De man reed slingerend over de Ginnekenweg in Breda en was vermoedelijk onder invloed van drugs.\nAgenten zagen de man rond 15.30 uur rijden op het Van Coothplein, waar hij over de weg slingerde met zijn auto en bijna een aanrijding veroorzaakte.\nDe politie zag dat de man geregeld op de linker weghelft reed en besloot een stopteken te geven.\nDe man is aangehouden, onder meer voor het vermoedelijk rijden onder invloed van drugs.\nEen arts heeft bloed afgenomen op het politiebureau.", "paragraphs": ["Een veertigjarige man uit Etten-Leur heeft zondagmiddag zijn rijbewijs moeten inleveren. De man reed slingerend over de Ginnekenweg in Breda en was vermoedelijk onder invloed van drugs.", "Agenten zagen de man rond 15.30 uur rijden op het Van Coothplein, waar hij over de weg slingerde met zijn auto en bijna een aanrijding veroorzaakte. De politie zag dat de man geregeld op de linker weghelft reed en besloot een stopteken te geven. Daar reageerde de automobilist niet op.", "Pas nadat de politie het zwaailicht en de sirene aanzette, stopte de bestuurder. De man stapte uit zijn auto en bleek onvast ter been te zijn. Ook draaiden zijn ogen weg en zweette hij hevig. De agenten vonden een crackpijp op de stoel van de bestuurder en in de jaszak van de man zat een flesje met daarin vermoedelijk GHB.", "De man is aangehouden, onder meer voor het vermoedelijk rijden onder invloed van drugs. Een arts heeft bloed afgenomen op het politiebureau. Het rijbewijs van de man is tijdelijk ingevorderd."], "authors": ["Door"], "keywords": ["inleveren", "man", "van", "automobilist", "het", "op", "vermoedelijk", "zijn", "rijbewijs", "ginnekenweg", "moet", "drugsvondst", "een", "en", "onder", "vanwege", "weg"], "pubDate": null, "publicationId": "4d7a0f80-7953-388c-9af8-e7a437b5632e"}