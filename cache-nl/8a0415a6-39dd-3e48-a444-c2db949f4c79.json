{"id": "8a0415a6-39dd-3e48-a444-c2db949f4c79", "title": "Voor zesde dag op rij meer positieve tests", "url": "https://www.parool.nl/nederland/voor-zesde-dag-op-rij-meer-positieve-tests~b234ef0f/", "summary": "Beeld ANPOp zondag meldde het RIVM ruim 6800 positieve tests en op zaterdag meer dan 6500.\nVorige week dinsdag kwamen ongeveer 4000 nieuwe gevallen aan het licht.\nIn de afgelopen zeven dagen zijn bijna 41.000 nieuwe coronagevallen geregistreerd, wat neerkomt op ruim 5800 per dag.\nSinds het begin van de uitbraak zijn meer dan 560.000 Nederlanders positief getest.\nRotterdam telde de meeste nieuwe gevallen.", "paragraphs": ["Beeld ANP", "Op zondag meldde het RIVM ruim 6800 positieve tests en op zaterdag meer dan 6500. Vorige week dinsdag kwamen ongeveer 4000 nieuwe gevallen aan het licht.", "In de afgelopen zeven dagen zijn bijna 41.000 nieuwe coronagevallen geregistreerd, wat neerkomt op ruim 5800 per dag. Sinds het begin van de uitbraak zijn meer dan 560.000 Nederlanders positief getest.", "Rotterdam telde de meeste nieuwe gevallen. In de Maasstad zijn 338 mensen positief getest. In Amsterdam kwamen 270 gevallen aan het licht en in Deventer 109. Het aantal bevestigde besmettingen in Tilburg steeg met 104 en in Almere met 102. Den Haag noteerde 95 nieuwe gevallen, Utrecht en Amersfoort elk 86.", "Het aantal meldingen schommelt de laatste weken voortdurend. Hoe dat komt, is onduidelijk: ook het RIVM en de GGD kunnen geen uitsluitsel bieden.", "Uiteraard wordt er wel gespeculeerd. Een van de mogelijke verklaringen: meer mensen laten zich testen. Sinds 1 december is dat namelijk ook mogelijk voor van wie uit bron- en contactonderzoek of via de app CoronaMelder is gebleken dat zij in contact zijn geweest met een besmet persoon. Het hebben van klachten is dus geen voorwaarde meer."], "authors": ["Het Parool Anp"], "keywords": ["van", "positieve", "op", "meer", "dag", "het", "zesde", "zijn", "nieuwe", "gevallen", "met", "sinds", "en", "dat", "rij", "tests", "voor"], "pubDate": "2020-12-07T14:46:15+01:00", "publicationId": "a3002aeb-6d5a-3894-adcb-0212effbc567"}