{"id": "ba8a3ae7-72d6-3830-88b6-171de0ee6285", "title": "Ajax en familie Nouri komen er niet uit, kans op arbitragezaak steeds groter", "url": "https://nu.nl/voetbal/6101166/ajax-en-familie-nouri-komen-er-niet-uit-kans-op-arbitragezaak-steeds-groter.html", "summary": "Ajax en de familie van Abdelhak Nouri zijn het nog steeds niet eens geworden over de schadevergoeding die de club moet betalen.\nAlgemeen directeur Edwin van der Sar sluit daarom niet uit dat het tot een arbitragezaak gaat komen.\nWe hebben met familie en juristen gesproken, maar we zijn er helaas niet uitgekomen\", zei Van der Sar vlak voor aanvang van de topper tussen Ajax en PSV tegen de NOS.\nHet contract van Nouri liep afgelopen zomer af.\nAjax heeft die verbintenis gerespecteerd, maar er is nog steeds geen overeenkomst voor een schadevergoeding voor de middenvelder, die in april 23 jaar oud wordt.", "paragraphs": ["Ajax en de familie van Abdelhak Nouri zijn het nog steeds niet eens geworden over de schadevergoeding die de club moet betalen. Algemeen directeur Edwin van der Sar sluit daarom niet uit dat het tot een arbitragezaak gaat komen.", "\"De kans op een arbitragezaak is aanwezig, helaas. We hebben met familie en juristen gesproken, maar we zijn er helaas niet uitgekomen\", zei Van der Sar vlak voor aanvang van de topper tussen Ajax en PSV tegen de NOS.", "Nouri zakte ruim 3,5 jaar geleden tijdens een oefenwedstrijd tegen Werder Bremen in Oostenrijk in elkaar en liep zwaar hersenletsel op. De behandeling op het veld zou niet adequaat zijn geweest. Ajax erkende een jaar later alle aansprakelijkheid.", "\"We willen tot een oplossing komen. We willen dat netjes en respectvol doen\", vertelde Van der Sar vorig seizoen nog.", "Het contract van Nouri liep afgelopen zomer af. Ajax heeft die verbintenis gerespecteerd, maar er is nog steeds geen overeenkomst voor een schadevergoeding voor de middenvelder, die in april 23 jaar oud wordt.", "Khalid Kasem, advocaat en vertrouwenspersoon van de familie Nouri, beweerde vorig jaar nog dat Nouri minstens zo talentvol was als zijn oude ploeggenoten Frenkie de Jong en Donny van de Beek, en dat dit mee moet worden gewogen in de schadevergoeding."], "authors": ["Door"], "keywords": ["er", "zijn", "van", "komen", "groter", "en", "uit", "een", "jaar", "voor", "kans", "nouri", "op", "steeds", "familie", "ajax", "niet", "dat"], "pubDate": null, "publicationId": "4d7a0f80-7953-388c-9af8-e7a437b5632e"}