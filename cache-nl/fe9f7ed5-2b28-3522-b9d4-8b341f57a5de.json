{"id": "fe9f7ed5-2b28-3522-b9d4-8b341f57a5de", "title": "18.000 tieners negeren oproep meningokokken-prik", "url": "https://nos.nl/artikel/2272016-18-000-tieners-negeren-oproep-meningokokken-prik.html", "summary": "Zo'n 18.000 van de 132.000 14-jarigen die in het najaar van vorig jaar zijn opgeroepen voor een inenting tegen meningokokken, zijn niet op komen dagen.\nHet Rijksinstituut voor Volksgezondheid en Milieu (RIVM) is tevreden met de gemiddelde opkomst van 86,5 procent.\nHoog sterftecijferArie van den Ende is hoofd van het laboratorium dat de meningokokbacterie in bloed en hersenvocht van pati\u00ebnten onderzoekt.\nOok hij spreekt van een goede opkomst, maar wil toch dat meer pubers een vaccinatie komen halen.\nHet aantal gevallen onder deze groep jongeren is hoog, maar nog belangrijker is dat het sterftecijfer onder deze groep hoog is.", "paragraphs": ["Zo'n 18.000 van de 132.000 14-jarigen die in het najaar van vorig jaar zijn opgeroepen voor een inenting tegen meningokokken, zijn niet op komen dagen. Vooral in Amsterdam en in Zeeland was de opkomst laag.", "Het Rijksinstituut voor Volksgezondheid en Milieu (RIVM) is tevreden met de gemiddelde opkomst van 86,5 procent. \"Dat is waar we op gehoopt hadden toen we begonnen aan deze campagne\", zei RIVM-medewerker Hans van Vliet in het NOS Radio 1 Journaal.", "Hoog sterftecijfer", "Arie van den Ende is hoofd van het laboratorium dat de meningokokbacterie in bloed en hersenvocht van pati\u00ebnten onderzoekt. Ook hij spreekt van een goede opkomst, maar wil toch dat meer pubers een vaccinatie komen halen.", "\"Ten eerste omdat zij zelf gevaar lopen. Het aantal gevallen onder deze groep jongeren is hoog, maar nog belangrijker is dat het sterftecijfer onder deze groep hoog is. En als ze een vaccinatie halen, beschermen ze niet alleen zichzelf, maar ook hun broertjes en zusjes en hun ouders en grootouders.\"", "Volgens de meest recente cijfers van het RIVM overleden sinds 2015 41 mensen aan de gevolgen van meningokokken type W: in 2016 stierven zes pati\u00ebnten, in 2017 elf, vorig jaar 22 en in januari van dit jaar twee."], "authors": [], "keywords": ["negeren", "van", "meningokokkenprik", "opkomst", "tieners", "deze", "het", "jaar", "maar", "18000", "zijn", "een", "oproep", "en", "dat"], "pubDate": null, "publicationId": "88173a0d-96a0-3f0e-a203-5a13f8839a59"}