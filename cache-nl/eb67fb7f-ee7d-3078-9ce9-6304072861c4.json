{"id": "eb67fb7f-ee7d-3078-9ce9-6304072861c4", "title": "Nooit meer zonder Zaanse mayo met de minitubes van Pockies", "url": "https://www.parool.nl/ps/nooit-meer-zonder-zaanse-mayo-met-de-minitubes-van-pockies~b18fab1a/", "summary": "Het liefst wil je met een eigen tube je bakje bijvullen.\n\u201cOf in de zak van een ander kledingstuk.\nMet onze pocketmayo zijn ze maar \u00e9\u00e9n handbeweging verwijderd van die mayo op hun friet.\u201dWordt die mayonaise niet warm in je zak?\n\u201cDe tubes Zaanse Mayonaise van Van Wijngaarden hebben een verkoelende factor.\nMet \u00adonze mayo proberen we juist die mensen een hart onder de riem te steken.\u201dEr zullen ook mensen zijn die zeggen: de mayo is op, ik heb nog friet, dan maar zonder.", "paragraphs": ["Beeld Shutterstock", "Dat dit nog niet bestond.", "\u201cJa, in een restaurant grijp je vaak mis als je zin hebt in mayonaise. Het liefst wil je met een eigen tube je bakje bijvullen. Het is g\u00eanant om te vragen om een refill na je derde bakje. Of je koopt een broodje op het station bij AH to go: geen mayo. Er zijn zo veel momenten in je leven dat er geen of te weinig mayo in de buurt is.\u201d", "Dus draag je het in je onderbroek.", "\u201cOf in de zak van een ander kledingstuk. We hebben duizenden tubes die we gratis meegeven bij elke bestelling.\u201d", "De restaurants zijn dicht. In onze koelkast staat een pot mayo.", "\u201cJe kunt geen hele pot in je zak doen. Onze doelgroep ligt op de bank. Ze houden ervan om lekker een filmpje te kijken, chips en donuts te eten, de frituur 24 uur per dag in het stopcontact te hebben. Met onze pocketmayo zijn ze maar \u00e9\u00e9n handbeweging verwijderd van die mayo op hun friet.\u201d", "Wordt die mayonaise niet warm in je zak?", "\u201cDe tubes Zaanse Mayonaise van Van Wijngaarden hebben een verkoelende factor. En een beetje warme mayonaise is nooit erg.\u201d", "De feestdagen komen eraan. Handig?", "\u201cJa, veel mensen worden geconfronteerd met luxe diners zonder mayo, terwijl ze eigenlijk liever een patatje eten dan een beef wellington. Met \u00adonze mayo proberen we juist die mensen een hart onder de riem te steken.\u201d", "Er zullen ook mensen zijn die zeggen: de mayo is op, ik heb nog friet, dan maar zonder.", "\u201cDat is een schande. Ik hoop dat we met onze tube een einde maken aan die gruwel.\u201d"], "authors": ["Tom Grosfeld"], "keywords": ["minitubes", "van", "onze", "zonder", "het", "meer", "pockies", "zaanse", "met", "die", "zijn", "een", "je", "te", "mayo", "nooit"], "pubDate": "2020-12-07T09:02:07+01:00", "publicationId": "a3002aeb-6d5a-3894-adcb-0212effbc567"}