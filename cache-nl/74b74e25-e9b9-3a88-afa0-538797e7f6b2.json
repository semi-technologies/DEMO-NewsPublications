{"id": "74b74e25-e9b9-3a88-afa0-538797e7f6b2", "title": "Politie zoekt naar ketelbouwers: 'Zonder ketels geen drugs'", "url": "https://www.rtlnieuws.nl/editienl/artikel/5207899/project-ketelbouwers-tilburgse-lasser-politie-harddrugs", "summary": "Onder de naam 'Project Ketelbouwers' is de politie op zoek naar toeleveranciers van hardware voor drugsproductie.\n\"We hebben te maken met een forse productie van amfetamine\", vertelt Thomas Aling van de Landelijke Politie aan EditieNL.\nHet idee is dat wanneer de ketelbouwers gepakt worden, een belangrijke schakel uit de drugsproductie wordt gehaald.\nDaarvoor moet volgens strafrechtadvocaat Jan Vlug uiteraard bewezen worden dat een ketelbouwer de ketel willens en wetens beschikbaar heeft gesteld voor drugsactiviteiten.\nEr moet sprake zijn van een 'nauwe en bewuste samenwerking' en dat is niet gemakkelijk te bewijzen.\"", "paragraphs": ["Onder de naam 'Project Ketelbouwers' is de politie op zoek naar toeleveranciers van hardware voor drugsproductie. \"We hebben te maken met een forse productie van amfetamine\", vertelt Thomas Aling van de Landelijke Politie aan EditieNL. \"Ketels die we tegenkomen bij drugslabs proberen we aan elkaar te linken in de hoop dat we ze kunnen herleiden naar de producent.\" Het idee is dat wanneer de ketelbouwers gepakt worden, een belangrijke schakel uit de drugsproductie wordt gehaald. Zonder ketels geen drugs.\"", "Strafbaar", "Maar is een ketelbouwer ook meteen strafbaar? Daarvoor moet volgens strafrechtadvocaat Jan Vlug uiteraard bewezen worden dat een ketelbouwer de ketel willens en wetens beschikbaar heeft gesteld voor drugsactiviteiten. \"Maar de bewijslast in het strafrecht is hoog. Er moet sprake zijn van een 'nauwe en bewuste samenwerking' en dat is niet gemakkelijk te bewijzen.\""], "authors": [], "keywords": ["zoekt", "politie", "ketels", "van", "moet", "naar", "en", "voor", "zonder", "ketelbouwers", "drugs", "een", "geen", "te", "worden", "dat"], "pubDate": "2021-01-11T10:44:21Z", "publicationId": "ce2257c9-a2d2-3c8b-975a-6872cbf4036a"}