{"id": "552bedb6-653f-3e73-a967-93f83b246fdd", "title": "Voormalig Dakarwinnaar en -baas Auriol (68) overleden", "url": "https://www.autovisie.nl/nieuws/voormalig-dakarwinnaar-en-baas-auriol-68-overleden/?utm_source=telegraaf.nl&utm_medium=widget&utm_campaign=https://www.telegraaf.nl/", "summary": "Voormalig Dakarwinnaar en -baas Auriol (68) overledenDe Fransman Hubert Auriol, drievoudig winnaar van de Dakar Rally en oud-directeur van de woestijnrally, is op 68-jarige leeftijd overleden.\nAuriol won de rally bij de motoren in 1981 en 1983 en in 1992 bij de auto\u2019s.\nVanaf 1995 was hij de wedstrijddirecteur van de rally, die in die jaren nog traditioneel door Noord-Afrika voerde.\nIn Frankrijk groeide hij uit tot een televisiepersoonlijkheid als presentator van een populaire reality-show (Koh-Lanta).\nAuriol was een rasavonturier die in 1987 met drie anderen in iets meer dan 88 uur in een propellervliegtuigje de wereld rond vloog.", "paragraphs": ["Voormalig Dakarwinnaar en -baas Auriol (68) overleden", "De Fransman Hubert Auriol, drievoudig winnaar van de Dakar Rally en oud-directeur van de woestijnrally, is op 68-jarige leeftijd overleden. Dat heeft zijn familie aan het Franse persbureau AFP laten weten. Auriol was al langere tijd ziek.", "Auriol won de rally bij de motoren in 1981 en 1983 en in 1992 bij de auto\u2019s. Vanaf 1995 was hij de wedstrijddirecteur van de rally, die in die jaren nog traditioneel door Noord-Afrika voerde. De Fransman kreeg als bijnaam \u2018De Afrikaan\u2019 omdat hij geboren was in Ethiopi\u00eb en zo succesvol was in de rally.", "Hij zou tot 2004 de baas van Dakar blijven. In Frankrijk groeide hij uit tot een televisiepersoonlijkheid als presentator van een populaire reality-show (Koh-Lanta). Auriol was een rasavonturier die in 1987 met drie anderen in iets meer dan 88 uur in een propellervliegtuigje de wereld rond vloog.", "Hubert Auriol door de jaren heen"], "authors": [], "keywords": ["tot", "overleden", "van", "jaren", "baas", "en", "een", "rally", "voormalig", "auriol", "68", "fransman", "dakarwinnaar", "hij", "die"], "pubDate": "2021-01-10T16:41:32Z", "publicationId": "eaaf7e23-4e36-3c2d-bfe0-80f3507a250a"}