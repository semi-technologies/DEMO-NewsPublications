{"id": "b1171e20-1f5c-30be-b6bc-70422c3c846c", "title": "Europese Commissie komt met noodplan voor no-dealbrexit", "url": "http://trouw.nl/buitenland/europese-commissie-komt-met-noodplan-voor-no-dealbrexit~bb72149c/", "summary": "Per 1 januari zijn de Britten definitief uit de EU en vervallen alle EU-regels voor het Verenigd Koninkrijk.\nOnder meer Nederland had gevraagd om snelle publicatie van \u2018plan B\u2019, zodat vooral ondernemers weten waar ze aan toe zijn bij een no-dealscenario.\nEuropees Commissievoorzitter Ursula von der Leyen sprak woensdagavond drie uur met de Britse premier Boris Johnson tijdens een werkdiner in Brussel over een uitweg uit de impasse.\nDe verschillen blijven groot, constateerden ze, maar de onderhandelingsteams gaan toch weer aan de slag.\nEr is geen zekerheid of en wanneer er een overeenkomst wordt gevonden \u201c, stelt Von der Leyen.", "paragraphs": ["Per 1 januari zijn de Britten definitief uit de EU en vervallen alle EU-regels voor het Verenigd Koninkrijk. Als niet snel een handelsakkoord wordt bereikt, dreigt chaos bij de grenzen. Onder meer Nederland had gevraagd om snelle publicatie van \u2018plan B\u2019, zodat vooral ondernemers weten waar ze aan toe zijn bij een no-dealscenario.", "Europees Commissievoorzitter Ursula von der Leyen sprak woensdagavond drie uur met de Britse premier Boris Johnson tijdens een werkdiner in Brussel over een uitweg uit de impasse. De verschillen blijven groot, constateerden ze, maar de onderhandelingsteams gaan toch weer aan de slag. Zondag moet dan \u201ceen ferm besluit\u201d worden genomen, liet Johnson na afloop weten.", "\u201cDe onderhandelingen lopen nog. Maar het einde van de transitieperiode is heel dichtbij. Er is geen zekerheid of en wanneer er een overeenkomst wordt gevonden \u201c, stelt Von der Leyen. \u201cWij zijn verantwoordelijk om voorbereid te zijn op alle mogelijke gebeurtenissen.\u201d"], "authors": [], "keywords": ["europese", "commissie", "nodealbrexit", "von", "van", "leyen", "maar", "met", "zijn", "een", "ze", "wordt", "komt", "noodplan", "om", "uit", "voor"], "pubDate": "2020-12-10T13:03:59+01:00", "publicationId": "b66cd8e4-4294-3571-bcd7-e490527f1a48"}