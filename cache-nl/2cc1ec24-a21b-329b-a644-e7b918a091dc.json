{"id": "2cc1ec24-a21b-329b-a644-e7b918a091dc", "title": "Facebooks kwelgeest gaat nu achter Apple aan: aanklacht voor overtreden privacywetten", "url": "https://volkskrant.nl/nieuws-achtergrond/facebooks-kwelgeest-gaat-nu-achter-apple-aan-aanklacht-voor-overtreden-privacywetten~bbfff0c6/", "summary": "Met die code kunnen commerci\u00eble partijen de consument online volgen om advertenties te personaliseren op basis van zijn appgebruik of surfgedrag.\n\u2018Apple plaatst codes op zijn telefoons die vergelijkbaar zijn met een cookie, zonder toestemming van de gebruiker.\nHet is voor het eerst dat Apple een aanklacht krijgt vanwege het overtreden van de Europese privacywetten.\nEerder spande hij met zijn organisatie Noyb al met succes een rechtszaak aan tegen Facebook in Ierland.\nNoyb zegt overigens zijn pijlen ook op Google te richten, dat een vergelijkbaar volgsysteem heeft als Apple.", "paragraphs": ["De Apple Store in M\u00fcnchen. Beeld AP", "Dit is een unieke code die gekoppeld is aan iedere iPhone of iPad. Met die code kunnen commerci\u00eble partijen de consument online volgen om advertenties te personaliseren op basis van zijn appgebruik of surfgedrag.", "Standaard slaat Apple die trackingcodes automatisch op, zonder vooraf toestemming te vragen aan de gebruiker. Volgens Schrems is dit niet toegestaan volgens de Europese privacywetten. Bezitters van een iPhone kunnen overigens wel in hun instellingen aangeven dat ze niet willen dat ze online gevolgd worden, maar dat is voor de privacyactivist niet voldoende. \u2018Apple plaatst codes op zijn telefoons die vergelijkbaar zijn met een cookie, zonder toestemming van de gebruiker. Dit is een duidelijke inbreuk op de Europese privacywetten\u2019, zo stelt een jurist van de organisatie van Schrems in een verklaring.", "Het is voor het eerst dat Apple een aanklacht krijgt vanwege het overtreden van de Europese privacywetten. Het bedrijf positioneert zichzelf juist diametraal tegenover zijn techrivalen Facebook en Google door nadruk te leggen op privacy. Niet voor niets adverteert Apple met de leus \u2018Privacy is built in\u2019.", "Apple heeft nog niet gereageerd op de aanklacht, maar is zich bewust van de gevoeligheden. Eerder dit jaar kondigde het bedrijf namelijk al aan dat de IDFA zou worden aangepast. Iedere keer dat iemand een nieuwe app installeert, moet hij expliciet toestemming geven voor het vastleggen van zijn persoonlijke gegevens, is het idee. Maar later werd dit uitgesteld naar begin volgend jaar, officieel om ontwikkelaars langer de tijd te geven om aanpassingen door te voeren.", "Schrems is geen onbekende. Eerder spande hij met zijn organisatie Noyb al met succes een rechtszaak aan tegen Facebook in Ierland. Daarop werd het zogeheten Privacy Shield-verdrag door het Europese Hof ongeldig verklaard. Dat houdt in dat bedrijven niet zomaar gegevens van Europese gebruikers naar de Verenigde Staten mogen sturen. Facebook is inmiddels weer naar de rechter gestapt om dit aan te vechten.", "Noyb zegt overigens zijn pijlen ook op Google te richten, dat een vergelijkbaar volgsysteem heeft als Apple."], "authors": ["Laurens Verhagen"], "keywords": ["facebooks", "achter", "van", "het", "op", "voor", "aanklacht", "gaat", "zijn", "met", "kwelgeest", "een", "niet", "nu", "apple", "privacywetten", "dat", "te", "overtreden"], "pubDate": "2020-11-16T17:47:00+01:00", "publicationId": "1a359314-37ee-33a8-8de7-301d3eb2ed28"}