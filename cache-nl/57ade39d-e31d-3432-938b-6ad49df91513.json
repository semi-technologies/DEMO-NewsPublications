{"id": "57ade39d-e31d-3432-938b-6ad49df91513", "title": "Tesla-CEO Elon Musk haalt Amazon-topman Jeff Bezos in als rijkste mens", "url": "https://nu.nl/auto/6100714/tesla-ceo-elon-musk-haalt-amazon-topman-jeff-bezos-in-als-rijkste-mens.html", "summary": "Een nieuwe koerssprong van Tesla heeft van topman Elon Musk donderdag de rijkste mens ter wereld gemaakt, zo meldt CNBC.\nHij vertegenwoordigt nu een waarde van 185 miljard dollar (151 miljard euro).\nDat is 1 miljard dollar meer dan Jeff Bezos van internetgigant Amazon, die sinds 2017 de lijst van rijkste mensen ter wereld aanvoerde.\nDoor de koerssprongen van Tesla dat jaar, nam het nettovermogen van Musk zienderogen toe.\nDe fabrikant van elektrische auto's vertegenwoordigt op het moment van schrijven een waarde van ruim 737 miljard dollar.", "paragraphs": ["Een nieuwe koerssprong van Tesla heeft van topman Elon Musk donderdag de rijkste mens ter wereld gemaakt, zo meldt CNBC. Hij vertegenwoordigt nu een waarde van 185 miljard dollar (151 miljard euro). Dat is 1 miljard dollar meer dan Jeff Bezos van internetgigant Amazon, die sinds 2017 de lijst van rijkste mensen ter wereld aanvoerde.", "Het vermogen van Musk, topman van onder meer Tesla en SpaceX, werd aan het begin van 2020 nog ingeschat op zo'n 27 miljard dollar. Door de koerssprongen van Tesla dat jaar, nam het nettovermogen van Musk zienderogen toe. De koersstijging van donderdag gaf Musk het laatste zetje naar de eerste plaats.", "Zo'n 75 procent van Musks nettovermogen bestaat uit Tesla-aandelen, die ongeveer vier keer zoveel waard zijn als zijn aandeel in ruimtevaartbedrijf SpaceX. De fabrikant van elektrische auto's vertegenwoordigt op het moment van schrijven een waarde van ruim 737 miljard dollar."], "authors": ["Door"], "keywords": ["waarde", "dollar", "jeff", "wereld", "bezos", "musk", "haalt", "rijkste", "miljard", "elon", "zijn", "van", "een", "tesla", "mens", "teslaceo", "amazontopman", "het", "als"], "pubDate": null, "publicationId": "4d7a0f80-7953-388c-9af8-e7a437b5632e"}