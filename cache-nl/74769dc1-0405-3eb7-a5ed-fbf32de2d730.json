{"id": "74769dc1-0405-3eb7-a5ed-fbf32de2d730", "title": "Alle NUjij-reacties worden voortaan vooraf gelezen", "url": "https://nu.nl/blog/5860707/alle-nujij-reacties-worden-voortaan-vooraf-gelezen.html", "summary": "Zo zie je dat een reactie die niet door de beugel kan, ook weer andere minder goede reacties uitlokt.\nOns streven is om altijd binnen 15 minuten een reactie te lezen en te plaatsen of af te keuren.\nEenvoudiger is om naar \u2018Mijn profiel\u2019 te gaan (boven het tekstveld van NUjij) en daar op \u2018Mijn reacties\u2019 te klikken.\nWe kijken nog naar een manier om je een bericht te sturen als je reactie goed- of afgekeurd is.\nAls je daar niet op ingaat wordt je reactie ook geplaatst.", "paragraphs": ["Elke dag komen er op NUjij zo\u2019n 6.000 reacties binnen. Deze reacties werden voorheen achteraf door onze redactie behandeld. Na een uitgebreide test gaan we reacties voortaan v\u00f3\u00f3r publicatie bekijken en beoordelen.", "Waarom doen we dit?", "Voorheen kon elke bezoeker een reactie plaatsen die direct voor anderen te lezen was. Onze redactie las de bijdragen zo snel mogelijk en keurde de reactie dan goed of af.", "We zagen helaas dat er met enige regelmaat reacties geplaatst werden die onze huisregels overtraden. Hoewel we zo snel mogelijk alles lazen en andere gebruikers een reactie konden rapporteren, stond zo\u2019n reactie vaak toch een tijdje online.", "Dat zorgde onder meer voor ruis in een goede discussie. Zo zie je dat een reactie die niet door de beugel kan, ook weer andere minder goede reacties uitlokt.", "Daarnaast zagen we in onze test met premoderatie dat mensen n\u00f3g beter nadenken over de inhoud van hun bijdragen als hun reactie eerst langs de redactie moet. We kregen betere reacties binnen en juist minder flauwe opmerkingen of reacties die de huisregels overtreden. We zien ook dat er minder reacties door jullie gerapporteerd worden. NUjij wordt er dus beter van.", "Hoe snel wordt mijn reactie geplaatst?", "Ons streven is om altijd binnen 15 minuten een reactie te lezen en te plaatsen of af te keuren. Tijdens de test hadden we gemiddeld maar zo\u2019n 5 minuten nodig en op drukke momenten iets langer, maar nooit meer dan een kwartier.", "Hoe weet ik of mijn reactie geplaatst is?", "Je kan natuurlijk altijd even in de reacties onder een artikel kijken waarop je gereageerd hebt. Eenvoudiger is om naar \u2018Mijn profiel\u2019 te gaan (boven het tekstveld van NUjij) en daar op \u2018Mijn reacties\u2019 te klikken. Daar kan alle door jou geplaatste bijdragen vinden en direct naar de discussie toe gaan.", "We kijken nog naar een manier om je een bericht te sturen als je reactie goed- of afgekeurd is. Daarop komen we later terug.", "Wanneer wordt een reactie afgewezen?", "Lees onze huisregels vooral even na. Als de reactie daar niet aan voldoet wordt hij niet geplaatst. Ook stellen we bij sommige artikelen specifieke vragen of plaatsen we een stelling. Als je daar niet op ingaat wordt je reactie ook geplaatst. Als we zo\u2019n vraag of stelling verplicht maken zullen we dat altijd bij het artikel duidelijk communiceren.", "Wat is er gedaan met de suggesties die tijdens de test zijn gedaan?", "We gaan de komende tijd kijken hoe we jullie belangrijkste opmerkingen aan de slag kunnen. Zo onderzoeken we of gebruikers hun eigen reactie altijd zouden moeten kunnen zien, ook als hij nog niet goedgekeurd is, bekijken we of het mogelijk is na publicatie je reactie nog aan te passen en zoeken we naar een manier om meer duidelijkheid te geven over wanneer en waarom een bijdrage is afgewezen.", "", "Bedankt voor het meedenken!", "Waar kan ik hierover discussi\u00ebren?", "We willen de reacties bij artikelen natuurlijk zo relevant mogelijk houden. Wil jij je mening geven over deze verandering of heb je vragen? Doe dat dan onder dit artikel. Opmerkingen over deze test in andere \u2018draadjes\u2019 zullen niet worden geplaatst."], "authors": ["Door"], "keywords": ["dat", "niet", "een", "voortaan", "en", "zo", "nujijreacties", "vooraf", "reacties", "te", "reactie", "worden", "je", "als", "gelezen", "alle"], "pubDate": null, "publicationId": "4d7a0f80-7953-388c-9af8-e7a437b5632e"}