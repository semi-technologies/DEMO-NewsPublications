{"id": "13ae6c5e-4b7b-30a4-a87c-b78cf09f3343", "title": "Als God in Drenthe", "url": "https://www.volkskrant.nl/kijkverder/v/2020/als-god-in-drenthe~v394246/", "summary": "Exacte aantallen van de toeristen die deze zomer naar Drenthe kwamen, zijn er nog niet.\nMaar uit inventarisaties blijkt dat veel accommodaties deze weken \u2018tegen hun maximale bezetting aanzitten\u2019, zegt Yvonne Cornax van Marketing Drenthe.\n\u2018Dat betekent dat er soms nog een enkel plekje of huisje vrij is, als je geluk hebt.\u2019 De hoop is dat het hoogseizoen het voor de toerismebranche beroerde voorjaar goed kan maken.\nMarketing Drenthe bouwde de lokroep zorgvuldig op.\nTerwijl men in Brabant en Limburg nog niet aan vakantiegangers moest denken, klonk het vanuit Assen: \u2018Reserveer alvast je plekje.\u2019 Uit onderzoek blijkt dat vooral \u2018harmoniezoekers\u2019 naar Drenthe komen.", "paragraphs": ["Exacte aantallen van de toeristen die deze zomer naar Drenthe kwamen, zijn er nog niet. Maar uit inventarisaties blijkt dat veel accommodaties deze weken \u2018tegen hun maximale bezetting aanzitten\u2019, zegt Yvonne Cornax van Marketing Drenthe. \u2018Dat betekent dat er soms nog een enkel plekje of huisje vrij is, als je geluk hebt.\u2019 De hoop is dat het hoogseizoen het voor de toerismebranche beroerde voorjaar goed kan maken. Alleen groepsaccommodaties blijven nog achter.", "Marketing Drenthe bouwde de lokroep zorgvuldig op. Terwijl men in Brabant en Limburg nog niet aan vakantiegangers moest denken, klonk het vanuit Assen: \u2018Reserveer alvast je plekje.\u2019 Uit onderzoek blijkt dat vooral \u2018harmoniezoekers\u2019 naar Drenthe komen. Senioren, maar ook jonge gezinnen die waarde hechten aan veiligheid. Het motto: \u2018Alle ruimte om te genieten.\u2019 Anderhalve meter afstand houden is op de heide en in bossen zelden een probleem."], "authors": [], "keywords": ["dat", "van", "nog", "uit", "niet", "drenthe", "god", "plekje", "op", "als", "naar", "het"], "pubDate": null, "publicationId": "1a359314-37ee-33a8-8de7-301d3eb2ed28"}