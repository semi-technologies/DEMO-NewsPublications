{"id": "ef2a5b59-cf9f-35a8-b2fa-20d77173bb5c", "title": "Fulham en Spurs halen woensdag in", "url": "https://www.dvhn.nl/sport/Fulham-en-Spurs-halen-woensdag-in-26348324.html", "summary": "Het vanwege het coronavirus uitgestelde duel tussen Tottenham Hotspur en Fulham wordt woensdag gespeeld.\nBeide teams uit Londen zouden elkaar op 30 december treffen, maar het duel uit de Premier League ging niet door omdat meerdere spelers en stafleden van Fulham besmet bleken met het coronavirus.\nOok de voor 3 januari geplande uitwedstrijd van Fulham tegen Burnley ging om die reden niet door.\nTottenham zou eigenlijk woensdag op bezoek gaan bij Aston Villa, maar die club uit Birmingham heeft nu te maken met veel coronagevallen.\nFulham kwam zaterdag weer in actie in een duel met Queens Park Rangers om de FA Cup.", "paragraphs": ["Het vanwege het coronavirus uitgestelde duel tussen Tottenham Hotspur en Fulham wordt woensdag gespeeld. Beide teams uit Londen zouden elkaar op 30 december treffen, maar het duel uit de Premier League ging niet door omdat meerdere spelers en stafleden van Fulham besmet bleken met het coronavirus. Ook de voor 3 januari geplande uitwedstrijd van Fulham tegen Burnley ging om die reden niet door.", "Tottenham zou eigenlijk woensdag op bezoek gaan bij Aston Villa, maar die club uit Birmingham heeft nu te maken met veel coronagevallen. Daarom werd dat duel uitgesteld en kan Tottenham aantreden tegen de stadgenoot.", "Fulham kwam zaterdag weer in actie in een duel met Queens Park Rangers om de FA Cup. Met de Nederlanders Kenny Tete en Terence Kongolo won het na verlenging met 2-0. Fulham staat net onder de degradatiestreep, maar heeft twee wedstrijden minder gespeeld dan de meeste andere teams in de Premier League. Tottenham Hotspur komt bij winst op 1 punt van koploper Liverpool."], "authors": [], "keywords": ["van", "fulham", "duel", "en", "spurs", "halen", "met", "uit", "tottenham", "woensdag", "op", "het", "maar"], "pubDate": null, "publicationId": "bb59becc-5bf6-3c6d-8cdd-d41716890d16"}