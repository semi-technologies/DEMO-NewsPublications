{"id": "c65e921c-d7bc-31d9-9549-988c48dbae9e", "title": "Wedeka in Stadskanaal is brandhaard van corona: twee afdelingen gesloten", "url": "https://www.dvhn.nl/groningen/Twee-afdelingen-Wedeka-gesloten-vanwege-coronabesmettingen-29-besmettingen-85-mensen-in-quarantaine-26267865.html", "summary": "Bij sociaal werkbedrijf Wedeka in Stadskanaal zijn op verschillende afdelingen in totaal 29 mensen besmet geraakt met het coronavirus.\nTwee afdelingen, op verschillende locaties in Stadskanaal, blijven voorlopig dicht.\nZodra meer dan tien procent van een afdeling is besmet met het virus wordt uit voorzorg een hele afdeling gesloten.\nDat is nu op twee afdelingen gebeurd en twee andere afdelingen zitten met vier besmettingen op de wip.\nDinsdag wordt bekeken of meer maatregelen nodig zijn om het oplopende aantal besmettingen te stoppen.", "paragraphs": ["Bij sociaal werkbedrijf Wedeka in Stadskanaal zijn op verschillende afdelingen in totaal 29 mensen besmet geraakt met het coronavirus. Twee afdelingen, op verschillende locaties in Stadskanaal, blijven voorlopig dicht.", "Dat meldt RTV Noord.", "Op de betreffende afdelingen werken 55 en 30 werknemers.", "Het aantal besmettingen binnen het bedrijf neemt duidelijk toe. Zodra meer dan tien procent van een afdeling is besmet met het virus wordt uit voorzorg een hele afdeling gesloten. Dat is nu op twee afdelingen gebeurd en twee andere afdelingen zitten met vier besmettingen op de wip. Als daar per afdeling nog \u00e9\u00e9n besmetting bijkomt gaan ook deze afdelingen dicht. Werknemers lopen het virus volgens directeur Grietje Kalfsbeek op in hun thuissituatie.", "Geen extra opdrachten meer", "Kalfsbeek heeft vandaag verschillende klanten moeten bellen met het bericht dat er geen extra opdrachten meer worden aangenomen omdat zoveel werknemers afwezig zijn.", "Dinsdag wordt bekeken of meer maatregelen nodig zijn om het oplopende aantal besmettingen te stoppen."], "authors": [], "keywords": ["brandhaard", "van", "het", "twee", "gesloten", "op", "met", "verschillende", "meer", "besmettingen", "zijn", "corona", "wedeka", "stadskanaal", "afdeling", "afdelingen"], "pubDate": null, "publicationId": "bb59becc-5bf6-3c6d-8cdd-d41716890d16"}