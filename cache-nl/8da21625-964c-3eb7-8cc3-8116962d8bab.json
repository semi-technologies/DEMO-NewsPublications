{"id": "8da21625-964c-3eb7-8cc3-8116962d8bab", "title": "FIA en Formule 1 laten van zich horen na \u2019weerzinwekkend\u2019 gedrag Nikita Mazepin", "url": "https://www.telegraaf.nl/sport/332164759/fia-en-formule-1-laten-van-zich-horen-na-weerzinwekkend-gedrag-nikita-mazepin", "summary": "De teamleiding van Haas liet woensdag in een korte verklaring al weten dat af te keuren.\n\u201eWe steunen het Formule 1-team Haas volledig in de reactie op de ongepaste acties van zijn coureur Nikita Mazepin\u201d, schrijven de FIA en de Formule 1.\n\u201eMazepin heeft zich openlijk verontschuldigd voor zijn slechte gedrag.\nHaas noemt het feit dat hij de video online zette \u201eweerzinwekkend\u201d voor het team.\nAl ruim 25.000 mensen ondertekenden op internet een petitie, waarin de FIA wordt opgeroepen om de zoon van een Russische miljardair te weren uit de Formule 1.", "paragraphs": ["Op het Instagram-account van de Russische coureur, die komend jaar bij Haas debuteert in de Formule 1, verscheen onlangs een video waarin te zien is hoe een vrouw op de achterbank van een auto wordt betast.", "De teamleiding van Haas liet woensdag in een korte verklaring al weten dat af te keuren. De overkoepelende organisaties scharen zich achter die boodschap. \u201eWe steunen het Formule 1-team Haas volledig in de reactie op de ongepaste acties van zijn coureur Nikita Mazepin\u201d, schrijven de FIA en de Formule 1.", "\u201eMazepin heeft zich openlijk verontschuldigd voor zijn slechte gedrag. Deze kwestie zal intern worden behandeld door Haas. De ethische principes en de diverse en inclusieve cultuur van onze sport zijn van het grootste belang voor de FIA en de Formule 1.\u201d", "De 21-jarige Rus, die vorige week samen met Mick Schumacher werd gepresenteerd als het nieuwe rijdersduo bij Haas voor komend seizoen, heeft de omstreden video verwijderd. Haas noemt het feit dat hij de video online zette \u201eweerzinwekkend\u201d voor het team. Al ruim 25.000 mensen ondertekenden op internet een petitie, waarin de FIA wordt opgeroepen om de zoon van een Russische miljardair te weren uit de Formule 1."], "authors": [], "keywords": ["haas", "van", "formule", "het", "op", "zijn", "weerzinwekkend", "video", "horen", "gedrag", "een", "mazepin", "zich", "nikita", "en", "fia", "laten", "voor"], "pubDate": null, "publicationId": "eaaf7e23-4e36-3c2d-bfe0-80f3507a250a"}