{"id": "57f4f024-2c74-3ad7-b2c3-80e63c939d23", "title": "Dit ondraaglijke boek over Anne Frank en haar mede-onderduikers moet toch gelezen worden", "url": "https://trouw.nl/cultuur-media/dit-ondraaglijke-boek-over-anne-frank-en-haar-mede-onderduikers-moet-toch-gelezen-worden~bcf8eaa7/", "summary": "Bas von Benda-Beckmann schrijft over het lot van de onderduikers uit het Achterhuis, nadat ze waren verraden.\nEigenlijk is dit boek niet te lezen.\nDat is de schuld van de nazi\u2019s, niet van de auteur.\nNadat in januari 1945 Auschwitz was bevrijd, begon hij een wanhopige speurtocht naar zijn dochters Anne en Margot, zijn vrouw Edith en mede-onderduikers Hermann, Auguste en Peter van Pels en Fritz Pfeffer.\nBas von Benda-BeckmannNa het AchterhuisAnne Frank en de andere onderduikers in de kampenQuerido;404 blz.", "paragraphs": ["Bas von Benda-Beckmann schrijft over het lot van de onderduikers uit het Achterhuis, nadat ze waren verraden.", "Eigenlijk is dit boek niet te lezen. Dat is de schuld van de nazi\u2019s, niet van de auteur. In Na het Achterhuis reconstrueert historicus Bas von Benda-Beckmann wat er is gebeurd met Anne Frank en de zeven andere onderduikers, nadat zij op 4 augustus 1944 waren verraden.", "Driekwart eeuw geleden probeerde Otto Frank, Anne\u2019s vader, dat ook. Nadat in januari 1945 Auschwitz was bevrijd, begon hij een wanhopige speurtocht naar zijn dochters Anne en Margot, zijn vrouw Edith en mede-onderduikers Hermann, Auguste en Peter van Pels en Fritz Pfeffer. Hij vond alleen kampgenoten die vertelden dat niemand meer leefde. Von Benda-Beckmann dook diep in alle historische bronnen en komt tot een gedetailleerde raamvertelling van alle verschrikkingen waaraan deze onderduikers zijn bezweken: ontmenselijking, vrieskou, uithongering, sadisme, uitputting en, in het geval van Fritz Pfeffer, de gaskamer.", "De historicus vond aanwijzingen waardoor hij een paar overlijdensdata nader kon preciseren, maar over de onderduikers zelf blijft de informatie summier. Ook dat valt de nazi\u2019s en niet de auteur te verwijten. Des te meer leert het boek over de gruwelen van Hitlers genocidale industrie. Iedereen zou dit onverdraaglijke boek moeten lezen, al zou je het eigenlijk niemand aanraden.", "Bas von Benda-Beckmann", "Na het Achterhuis", "Anne Frank en de andere onderduikers in de kampen", "Querido;", "404 blz. \u20ac 22,99"], "authors": ["Eric Brassem"], "keywords": ["toch", "medeonderduikers", "worden", "zijn", "nadat", "frank", "te", "von", "haar", "van", "en", "dit", "moet", "gelezen", "onderduikers", "het", "niet", "dat", "ondraaglijke"], "pubDate": "2021-01-09T00:00:45Z", "publicationId": "b66cd8e4-4294-3571-bcd7-e490527f1a48"}