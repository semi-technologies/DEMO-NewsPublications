{"id": "313d17a0-6601-3127-819f-e16408f46668", "title": "D66 start onderzoek naar seksuele intimidatie binnen partij", "url": "https://www.rtlnieuws.nl/nieuws/politiek/artikel/5202384/d66-start-onderzoek-naar-seksuele-intimidatie-door", "summary": "Vervolgens kon ik het vergeten met mijn ambities binnen de partij.\"\nVolgens de schrijfster wist de partijleiding van het grensoverschrijdend gedrag, maar greep die niet in.\nHet feit dat dit jaren geleden zou hebben gespeeld, doet daar voor mij niets aan af\", zegt Kaag.\n\"Ik hoop dat ze bereid is om haar verhaal te doen in de vertrouwde omgeving van dit externe en onafhankelijke onderzoek.\nDie oproep doe ik niet alleen aan haar, maar aan eenieder die het betreft en die daartoe bereid is.\"", "paragraphs": ["De anonieme blog richt zich met name tegen Frans van Drimmelen, de oud-voorzitter van de talentencommissie. \"Hij begon een vervelend mannetje te worden toen ik nul op zijn rekest gaf. Hij wilde meer op relationeel en seksueel vlak. Ik niet. Vervolgens kon ik het vergeten met mijn ambities binnen de partij.\"", "Volgens de schrijfster wist de partijleiding van het grensoverschrijdend gedrag, maar greep die niet in.", "Extern en onafhankelijk onderzoek", "Partijleider Sigrid Kaag heeft het landelijk bestuur gevraagd om een extern en onafhankelijk onderzoek. \"Ik hecht eraan dat dit zo snel mogelijk grondig wordt onderzocht. Het feit dat dit jaren geleden zou hebben gespeeld, doet daar voor mij niets aan af\", zegt Kaag. Ze laat weten 'enorm geschrokken' te zijn.", "Kaag vraagt de schrijfster om zich te melden. \"Ik hoop dat ze bereid is om haar verhaal te doen in de vertrouwde omgeving van dit externe en onafhankelijke onderzoek. Die oproep doe ik niet alleen aan haar, maar aan eenieder die het betreft en die daartoe bereid is.\""], "authors": [], "keywords": ["van", "dit", "binnen", "het", "intimidatie", "naar", "die", "ik", "seksuele", "onderzoek", "niet", "en", "start", "d66", "te", "om", "dat", "partij"], "pubDate": "2020-12-10T12:00:55+01:00", "publicationId": "ce2257c9-a2d2-3c8b-975a-6872cbf4036a"}