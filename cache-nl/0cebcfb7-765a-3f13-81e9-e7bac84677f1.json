{"id": "0cebcfb7-765a-3f13-81e9-e7bac84677f1", "title": "Rijksuniversiteit Groningen vult 15 Aletta Jacobsleerstoelen vlot in. Vrouwelijke hoogleraren starten bij 6 faculteiten", "url": "https://www.dvhn.nl/groningen/Rijksuniversiteit-Groningen-vult-15-Aletta-Jacobsleerstoelen-vlot-in.-Vrouwelijke-hoogleraren-starten-bij-6-faculteiten-26274740.html", "summary": "Bij vijf faculteiten van de Rijksuniversiteit Groningen (RUG) starten binnenkort in totaal vijftien vrouwelijke hoogleraren.\nHet gaat om drie posities bij de Faculteit Economie en Bedrijfskunde, twee posities bij de Faculteit Ruimtelijke Wetenschappen, twee bij de Faculteit Rechtsgeleerdheid, twee bij de Faculteit Gedrags- en Maatschappijwetenschappen, drie bij de Faculteit der Letteren en drie posities bij het UMCG.\nAletta JacobsleerstoelenCisca Wijmenga maakte in maart bekend dat de RUG vijftien leerstoelen voor vrouwelijke wetenschappers zou cre\u00ebren.\nDeze Aletta Jacobsleerstoelen zijn bedoeld om de gelijkwaardigheid tussen mannen en vrouwen aan de RUG te bevorderen.\nIk zie daarom de ambitie die wij als RUG hebben gesteld voor 2025, namelijk 33 procent vrouwelijke hoogleraren, met vertrouwen tegemoet.\u2019", "paragraphs": ["Bij vijf faculteiten van de Rijksuniversiteit Groningen (RUG) starten binnenkort in totaal vijftien vrouwelijke hoogleraren. Hiermee komt de universiteit een op Internationale Vrouwendag gedane belofte van rector magnificus Cisca Wijmenga na.", "De hoogleraren zijn aangesteld bij zes faculteiten. Het gaat om drie posities bij de Faculteit Economie en Bedrijfskunde, twee posities bij de Faculteit Ruimtelijke Wetenschappen, twee bij de Faculteit Rechtsgeleerdheid, twee bij de Faculteit Gedrags- en Maatschappijwetenschappen, drie bij de Faculteit der Letteren en drie posities bij het UMCG.", "Aletta Jacobsleerstoelen", "Cisca Wijmenga maakte in maart bekend dat de RUG vijftien leerstoelen voor vrouwelijke wetenschappers zou cre\u00ebren. Deze Aletta Jacobsleerstoelen zijn bedoeld om de gelijkwaardigheid tussen mannen en vrouwen aan de RUG te bevorderen.", "\u2018In een relatief hoog tempo hebben we de vijftien leerstoelen kunnen invullen, terwijl een hoogleraar aanstellen een uitgebreid proces is\u2019, licht Wijmenga in een persbericht toe.", "\u2018Dit laat dus ook zien dat er voldoende potenti\u00eble vrouwelijke kandidaten zijn. Ik zie daarom de ambitie die wij als RUG hebben gesteld voor 2025, namelijk 33 procent vrouwelijke hoogleraren, met vertrouwen tegemoet.\u2019"], "authors": [], "keywords": ["groningen", "vlot", "bij", "faculteit", "vult", "hoogleraren", "twee", "zijn", "rijksuniversiteit", "rug", "een", "wijmenga", "jacobsleerstoelen", "en", "vijftien", "vrouwelijke", "faculteiten", "starten"], "pubDate": null, "publicationId": "bb59becc-5bf6-3c6d-8cdd-d41716890d16"}