{"id": "84a3867b-2565-3fb3-8f64-bf12dffe3900", "title": "Sylvana Simons verrast door racistische kritiek", "url": "http://nos.nl/artikel/2106850-sylvana-simons-verrast-door-racistische-kritiek.html", "summary": "De presentatrice Sylvana Simons zegt dat ze erop voorbereid was dat er kritiek zou komen toen ze lid werd van de politieke partij DENK.\nSinds Simons aankondigde dat ze zich bij DENK zou aansluiten, werd ze in de media en op de sociale media bedolven onder kritiek.\nColumnisten uit verschillende kranten vielen over de in Suriname geboren presentatrice heen en op Facebook werd het evenement 'uitzwaaidag voor Sylvana Simons' aangemaakt.\nBakkerSimons zegt dat ze zich de meeste kritiek niet persoonlijk aantrekt.\nZe zegt dat ze zich wel minder veilig voelt en dat ze al meteen na haar toetreding bij de partij beveiliging moest regelen.", "paragraphs": ["De presentatrice Sylvana Simons zegt dat ze erop voorbereid was dat er kritiek zou komen toen ze lid werd van de politieke partij DENK. \"Maar dit was op geen enkele manier te voorspellen\", zei ze bij RTL Late Night.", "Sinds Simons aankondigde dat ze zich bij DENK zou aansluiten, werd ze in de media en op de sociale media bedolven onder kritiek. Veel reacties zijn ronduit racistisch te noemen.", "Columnisten uit verschillende kranten vielen over de in Suriname geboren presentatrice heen en op Facebook werd het evenement 'uitzwaaidag voor Sylvana Simons' aangemaakt. Daarop reageerden zo'n 40.000 mensen, van wie er ruim 17.000 aangaven zeker te zullen komen op de uitzwaaidag op 6 december.", "Bakker", "Simons zegt dat ze zich de meeste kritiek niet persoonlijk aantrekt. Ze vindt het wel beangstigend dat ze niet weet waar het vandaan komt. \"Ik weet niet of dat degene is die ik bij de bakker tegenkom. Ik kom altijd ergens binnen en zeg 'goedemorgen'. Voor hetzelfde geld zeg ik 'goedemorgen' tegen een van die mensen die eigenlijk heel erg boos op me is.\"", "Simons zegt de kritiek vooral impact heeft op de mensen in haar naaste omgeving. \"Die worden hier toch wel heel erg door geraakt.\" Ze zegt dat ze zich wel minder veilig voelt en dat ze al meteen na haar toetreding bij de partij beveiliging moest regelen.", "Anouk", "Facebook heeft de uitzwaaidag aan het begin van de avond verwijderd, maar inmiddels is er alweer een nieuw evenement aangemaakt. Ditmaal een 'uitzwaaidag voor Anouk en Sylvana Simons'. De zangeres Anouk heeft zich in het verleden uitgesproken tegen Zwarte Piet en verwijderde in maart de foto's van haar kinderen van sociale media omdat ze de racistische opmerkingen over hun huidskleur zat was.", "Er is ook steun voor Simons. Onder anderen van oud-politicus Femke Halsema en PvdA-politicus Lodewijk Asscher. De laatste liet via Twitter weten dat hij misselijk wordt van de reacties."], "authors": [], "keywords": ["zegt", "verrast", "door", "kritiek", "dat", "van", "zich", "voor", "racistische", "het", "sylvana", "en", "simons", "op", "ze"], "pubDate": null, "publicationId": "88173a0d-96a0-3f0e-a203-5a13f8839a59"}