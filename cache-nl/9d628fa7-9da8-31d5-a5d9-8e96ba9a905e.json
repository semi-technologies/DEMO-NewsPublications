{"id": "9d628fa7-9da8-31d5-a5d9-8e96ba9a905e", "title": "Gedicht op Gerarduskerk moet buurt in Eindhoven 'een warm gevoel' geven", "url": "https://nu.nl/eindhoven/6096825/gedicht-op-gerarduskerk-moet-buurt-in-eindhoven-een-warm-gevoel-geven.html", "summary": "De projectie is een initiatief van het Stratums Dwaaltheater.\nHet theater vroeg wijkbewoonster en tekstschrijfster Pleun Kicken-van der Aa om met een kort gedicht de buurtbewoners \"een warm gevoel\" te geven en in coronatijd een hart onder de riem te steken.\nMaar ook vond ze het een beetje spannend.\n\"Ik heb het woord Gerardusbuurt op een wit vel papier gezet en heb de woorden opgeschreven die bij mij opkwamen\", aldus de tekstschrijfster.\nDe ode aan de Gerardusbuurt is nog tot eind deze maand te zien.", "paragraphs": ["Verlichte dichtregels sieren deze donkere dagen voor kerst de toren van de Gerarduskerk in Stratum. De projectie is een initiatief van het Stratums Dwaaltheater.", "Het theater vroeg wijkbewoonster en tekstschrijfster Pleun Kicken-van der Aa om met een kort gedicht de buurtbewoners \"een warm gevoel\" te geven en in coronatijd een hart onder de riem te steken.", "GERARDUSBUURT", "", "Waar we helpen", "waar we lachen", "Elkaar kennen", "ontmoeten", "Feesten", "wat drinken", "Kunnen schuilen", "spullen ruilen", "Waar kinderen", "samen spelen", "Zonder zorgen", "zo geborgen", "Veilig wonen", "en fijn leven", "Dus reik elkaar de hand", "houd dit moois in stand", "Kicken was verrast \u00e9n vereerd, toen zij eind november werd benaderd. Maar ook vond ze het een beetje spannend. \"Ik heb het woord Gerardusbuurt op een wit vel papier gezet en heb de woorden opgeschreven die bij mij opkwamen\", aldus de tekstschrijfster.", "De ode aan de Gerardusbuurt is nog tot eind deze maand te zien."], "authors": ["Door"], "keywords": ["van", "warm", "gevoel", "gerardusbuurt", "heb", "een", "eindhoven", "en", "moet", "gedicht", "te", "deze", "\u00e9n", "eind", "op", "geven", "buurt", "het", "gerarduskerk"], "pubDate": null, "publicationId": "4d7a0f80-7953-388c-9af8-e7a437b5632e"}