{"id": "fa9aca1b-3b38-38f8-bac0-acdc93114dd4", "title": "Larry King (87) kan na opname op intensive care weer zelfstandig ademen", "url": "https://nu.nl/achterklap/6100376/larry-king-87-kan-na-opname-op-intensive-care-weer-zelfstandig-ademen.html", "summary": "Larry King (87) kan inmiddels weer zelfstandig ademen.\nKing werd afgelopen zaterdag in het ziekenhuis opgenomen na besmet te zijn geraakt met het coronavirus.\nVolgens een bron dicht bij de familie denkt King het virus te hebben opgelopen via een zorgmedewerker die hem thuis bezocht.\nOok heeft hij suikerziekte en werd hij getroffen door een hartaanval.\nKing presenteerde 25 jaar lang het CNN-programma Larry King Live en interviewde onder anderen presidentskandidaten, beroemdheden, atleten en filmsterren.", "paragraphs": ["Larry King (87) kan inmiddels weer zelfstandig ademen. De Amerikaanse presentator voelde zich zelfs goed genoeg om even te videochatten met zijn drie zonen, zo liet zijn woordvoerder dinsdag aan Page Six weten.", "King werd afgelopen zaterdag in het ziekenhuis opgenomen na besmet te zijn geraakt met het coronavirus. Hij lag in eerste instantie op de intensive care, maar werd zondagavond overgeplaatst naar de coronazorgafdeling. Hier mag hij geen bezoek ontvangen.", "Volgens een bron dicht bij de familie denkt King het virus te hebben opgelopen via een zorgmedewerker die hem thuis bezocht. Ook een van de zonen van de presentator is besmet.", "De presentator is geen onbekende bij het ziekenhuis in Los Angeles, waar hij eerder vocht tegen prostaat- en longkanker. Ook heeft hij suikerziekte en werd hij getroffen door een hartaanval.", "King presenteerde 25 jaar lang het CNN-programma Larry King Live en interviewde onder anderen presidentskandidaten, beroemdheden, atleten en filmsterren."], "authors": ["Door", "Anp Nu.Nl"], "keywords": ["weer", "opname", "zijn", "ademen", "care", "te", "zonen", "en", "een", "werd", "larry", "zelfstandig", "kan", "op", "het", "hij", "presentator", "king", "intensive"], "pubDate": null, "publicationId": "4d7a0f80-7953-388c-9af8-e7a437b5632e"}