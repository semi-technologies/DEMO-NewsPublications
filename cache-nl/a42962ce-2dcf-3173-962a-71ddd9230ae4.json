{"id": "a42962ce-2dcf-3173-962a-71ddd9230ae4", "title": "In de rouw: 'Geen mens is zo aanwezig als de persoon die wordt gemist'", "url": "https://www.rtlnieuws.nl/lifestyle/artikel/5196474/rouwen-de-rouw-geen-mens-zo-aanwezig-als-de-persoon-die-wordt-gemist", "summary": "\"Hierdoor ontkennen we ons rouwproces, wat zorgt dat je verdriet niet goed verwerkt.\nVoor je het weet is het leven weer normaal.\n\"Laat het verdriet er zijn: dan verwerk je het beter.\nVerlies van een dierbareDe manier waarop we rouwen is per situatie heel verschillend, zeker bij het verliezen van een dierbare.\nHet leven van de overledene stopt, maar het leven van degenen die achterblijven in feite ook.", "paragraphs": ["Anja Jongkind en Greet Vonk, auteurs van het boek 'Posttraumatische Groei \u2013 Sterker door ellende', sluiten zich hier volledig bij aan. Volgens Jongkind gaan we na een heftige gebeurtenis als het overlijden van een dierbare soms te snel door met het dagelijkse leven alsof er niks gebeurd is, zonder het verdriet te verwerken. \"Hierdoor ontkennen we ons rouwproces, wat zorgt dat je verdriet niet goed verwerkt. Mensen zeggen vaak dingen als: 'Ach, je hebt toch een mooie tijd met elkaar gehad? Voor je het weet is het leven weer normaal. Hup, opstaan en doorgaan.' We negeren dan het verdriet of stoppen het weg. Dat is niet goed.\"", "\"Laat het verdriet er zijn: dan verwerk je het beter. Of het nou kort of lang duurt. Later ga je de mooie dingen vanzelf wel weer inzien en komt de schoonheid van het leven weer naar boven. Gevoelens komen soms in heftige golven. Ga altijd eerlijk je gevoelens aan, dat is de enige manier om je verdriet te verwerken.\"", "Vonk: \"Besef daarbij goed dat rouw niet alleen voortkomt uit het overlijden van een dierbare. Rouwen is het verwerken van verdriet, ongeacht wat dat verdriet veroorzaakt. Elke vorm van ellende kan rouw geven. Iemand die midden in een scheiding zit of zijn baan verliest rouwt ook, maar vaak uit zich dat anders.\"", "Verlies van een dierbare", "De manier waarop we rouwen is per situatie heel verschillend, zeker bij het verliezen van een dierbare. Volgens Jongkind hangt het onder andere af van wat je relatie met die persoon precies was, maar ook waar degene je aan herinnert. \"Wat voor verbinding had je met iemand? Dat speelt een grote rol bij het verwerken van je verdriet. Het leven van de overledene stopt, maar het leven van degenen die achterblijven in feite ook. Je moet een nieuw evenwicht zoeken in je leven zonder de overledene. Was degene dagelijks in jouw leven, dan heeft dat grote impact, waar je soms lange tijd aan moet wennen.\"", "Ook is de beleving van het verdriet sterk afhankelijk van of het een plotseling overlijden was, of dat je het al langer zag aan komen. \"Als iemand ernstig ziek is, verlangt diegene misschien zelf al naar de dood. Je ziet het aankomen en je stelt je er \u2013 voor zover dat mogelijk is \u2013 op in. Overlijdt iemand plotseling, dan is dat een heel ander verhaal. Er kan een soort verbijsterde wanhoop ontstaan omdat je er niet op rekende. Er niet klaar voor was. Doorgaans zijn mensen na een plotseling overlijden ook langer ontregeld en de kluts kwijt dan wanneer dit overlijden al langere tijd verwacht werd.\""], "authors": [], "keywords": ["zo", "gemist", "geen", "als", "van", "persoon", "mens", "het", "die", "verdriet", "aanwezig", "een", "wordt", "je", "dat", "leven", "overlijden", "niet", "rouw", "er"], "pubDate": "2020-11-13T08:04:09+01:00", "publicationId": "ce2257c9-a2d2-3c8b-975a-6872cbf4036a"}