{"id": "8bf810b8-106c-3fb8-8583-d01fa9d01d62", "title": "Trainer Erik ten Hag roemt strijdlust Ajax, David Neres niet meer in actie voor winterstop", "url": "https://www.telegraaf.nl/sport/336815583/trainer-erik-ten-hag-roemt-strijdlust-ajax-david-neres-niet-meer-in-actie-voor-winterstop", "summary": "\u201eWe hebben laten zien dat we een echte ploeg hebben.\u201d\u201eHet was een echte bekerwedstrijd\u201d, zei Ten Hag.\nGelukkig is het voor ons alles geworden.\nMaar we hebben ook doelpunten weggegeven waar we het donderdag even over gaan hebben.\u201d\u201eOnze lijst met afwezigen is gigantisch\u201d, zei Ten Hag.\nDe Braziliaan heeft te veel last van een enkelblessure die hij tijdens de uitwedstrijd tegen Liverpool opliep.\n\u201eIk hoop dat we hem in januari wel snel terug hebben\u201d, zei trainer Ten Hag.", "paragraphs": ["\u201eWe hebben er echt alles aan gedaan om te winnen\u201d, zei hij. \u201eWe hebben laten zien dat we een echte ploeg hebben.\u201d", "\u201eHet was een echte bekerwedstrijd\u201d, zei Ten Hag. \u201eEen bekerwedstrijd van alles of niets. Gelukkig is het voor ons alles geworden. We hebben schitterende goals gemaakt. Maar we hebben ook doelpunten weggegeven waar we het donderdag even over gaan hebben.\u201d", "\u201eOnze lijst met afwezigen is gigantisch\u201d, zei Ten Hag. \u201eDaarom overheerst nu bij mij blijdschap, al mogen we natuurlijk nooit vier treffers tegen krijgen.\u201d", "Neres komt dit jaar niet meer in actie", "David Neres komt dit kalenderjaar niet meer in actie voor Ajax. De Braziliaan heeft te veel last van een enkelblessure die hij tijdens de uitwedstrijd tegen Liverpool opliep. \u201eIk hoop dat we hem in januari wel snel terug hebben\u201d, zei trainer Ten Hag.", "Ajax speelt voor de winterstop nog tegen ADO Den Haag en Willem II. Van de spelers die woensdag tijdens het bekerduel met FC Utrecht ontbraken, keert Andr\u00e9 Onana zondag tegen ADO waarschijnlijk weer terug onder de lat. \u201eIk heb er vertrouwen in dat hij beschikbaar is\u201d, zei Ten Hag die mogelijk ook Quincy Promes meeneemt naar Den Haag. \u201eKlaiber en Huntelaar waren geschorst voor het bekertoernooi en zijn zondag ook weer inzetbaar.\u0385", "Voor Mohammed Kudus, Noussair Mazraoui, Lassina Traor\u00e9, Brian Brobbey en Jurri\u00ebn Timber komt het duel met ADO vermoedelijk te vroeg."], "authors": [], "keywords": ["van", "strijdlust", "trainer", "niet", "een", "hag", "het", "en", "ook", "te", "roemt", "zei", "hebben", "meer", "voor", "winterstop", "erik", "tegen", "neres"], "pubDate": null, "publicationId": "eaaf7e23-4e36-3c2d-bfe0-80f3507a250a"}