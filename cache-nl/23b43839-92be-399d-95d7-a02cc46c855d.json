{"id": "23b43839-92be-399d-95d7-a02cc46c855d", "title": "Haller voor medische keuring naar Amsterdam, oud-ploeggenoten lovend", "url": "https://www.parool.nl/sport/haller-voor-medische-keuring-naar-amsterdam-oud-ploeggenoten-lovend~bc5a7f3f/", "summary": "Ook David Neres staat nog aan de kant met een enkelkwetsuur, terwijl Mohammed Kudus pas net is hersteld van een knieoperatie.\nVolgens Hans van der Haar, oud-jeugdspeler van Ajax en voormalig spitsentrainer van FC Utrecht, is Haller de iedeale puntspeler voor Ajax.\nIn 82 duels maakte hij 41 goals voor de club en daarmee verdiende hij in ruim twee seizoenen een transfer naar Eintracht Frankfurt.\nMet zijn club liep hij net de finale van de Europa League mis.\nIn dat toernooi maakte hij vijf goals en gaf hij drie assists.", "paragraphs": ["Beeld AFP", "Daarmee is de 26-jarige oud-spits van FC Utrecht de duurste aankoop in de geschiedenis van Ajax. De club verkeert in personele problemen en wil het financi\u00eble risico wel nemen. De jonge spitsen Lassina Traor\u00e9 en Brian Brobbey zijn geblesseerd, net als Klaas-Jan Huntelaar. Ook David Neres staat nog aan de kant met een enkelkwetsuur, terwijl Mohammed Kudus pas net is hersteld van een knieoperatie.", "Volgens Hans van der Haar, oud-jeugdspeler van Ajax en voormalig spitsentrainer van FC Utrecht, is Haller de iedeale puntspeler voor Ajax. In het AD noemt hij hem \u2018ijverig\u2019. \u201cHij bleef altijd langer op het trainingsveld. Met Sean Klaiber ook. \u2019s Middags ging hij vaak nog de gym in.\u201d Eduard Duplan, toenmalig ploeggenoot, beaamt dat. \u201cSebasti\u00e1n komt wellicht nonchalant over, maar geen speler bij Utrecht werkte zo hard als hij.\u201d", "De Franse spits, die uitkomt voor Ivoorkust, bouwde gestaag aan zijn carri\u00e8re. Hij komt uit de jeugdopleiding van Auxerre. Bij FC Utrecht vond hij zijn draai onder trainer Erik Ten Hag. In 82 duels maakte hij 41 goals voor de club en daarmee verdiende hij in ruim twee seizoenen een transfer naar Eintracht Frankfurt. In zijn tweede jaar in de Bundesliga maakte Haller naam. Met zijn club liep hij net de finale van de Europa League mis. In dat toernooi maakte hij vijf goals en gaf hij drie assists.", "Van der Haar noemt Haller \u2018een moordenaar in de zestien\u2019. \u201cE\u00e9n van de twee doelpogingen tussen de palen krijgen, met dat instinct moet je geboren zijn.\u201d Duplan: \u201cHij is gewoon een complete spits: hij is sterk, werkt keihard, heeft finesse in zijn spel en kan heel klinisch afronden.\u201d"], "authors": ["Dick Sintenie"], "keywords": ["maakte", "oudploeggenoten", "van", "haller", "zijn", "medische", "amsterdam", "voor", "naar", "en", "een", "utrecht", "met", "net", "keuring", "hij", "lovend"], "pubDate": "2021-01-07T15:38:15Z", "publicationId": "a3002aeb-6d5a-3894-adcb-0212effbc567"}