{"id": "fe9c9a6b-8d7e-39ac-960a-d2178a77418b", "title": "Langer wachten met tweede prik Pfizer? 'Dat kan, maar is niet zonder risico's'", "url": "https://www.rtlnieuws.nl/nieuws/nederland/artikel/5206798/pfizer-tweede-prik-vaccinatie-corona-drie-weken-negen-weken", "summary": "Je raadt het al: een tweede prik op een later moment geven, kan risicovol zijn.\nVolgens hem zijn er twee redenen waarom het een risico is om de tweede prik later toe te dienen.\nDe kans is groot dat je langer kunt wachten, en dat de werking net zo goed, of zelfs beter wordt.\nWacht je te lang, dan zou je de tweede prik moeten beschouwen als een nieuwe eerste prik.\nWat goed is om te vermelden, is dat het zeker niet zo is dat een snellere tweede prik per definitie beter werkt dan een latere tweede prik.", "paragraphs": ["2. Wat is het risico?", "Je raadt het al: een tweede prik op een later moment geven, kan risicovol zijn. Dat zegt ook Gorben Pijlman, viroloog aan de Wageningen Universiteit. Volgens hem zijn er twee redenen waarom het een risico is om de tweede prik later toe te dienen.", "Risico 1: de eerste prik leidt niet tot volledige bescherming, zegt Pijlman. Mensen kunnen dus nog altijd vatbaar zijn voor een mogelijke besmetting. \"Mensen moeten na de eerste prik zich hetzelfde gedragen als voor de prik. Het risico bestaat dat mensen minder voorzichtig zullen zijn, omdat ze al geprikt zijn. Je moet duidelijk communiceren dat mensen nog niet volledig beschermd zijn.\"", "Risico 2: het is onduidelijk hoe lang je kunt wachten. \"Het vaccin is getest op een periode van 21 dagen tussen de eerste prik en de tweede prik. De kans is groot dat je langer kunt wachten, en dat de werking net zo goed, of zelfs beter wordt. Maar dat weten we niet. Wacht je te lang, dan zou je de tweede prik moeten beschouwen als een nieuwe eerste prik. Hoe lang die periode is, dat is onduidelijk.\"", "Wat goed is om te vermelden, is dat het zeker niet zo is dat een snellere tweede prik per definitie beter werkt dan een latere tweede prik. Sterker nog. \"Als je de tweede prik een week na de eerste zou toedienen, dan denk ik dat hij minder goed werkt dan na drie weken\", zegt Pijlman.", "Pijlman begrijpt dus wel dat er in sommige situaties gekozen wordt om de tweede prik uit te stellen. \"Ik denk wel dat je langer kunt wachten dan drie weken. Maar het blijft een gok, want het is niet onderzocht.\""], "authors": [], "keywords": ["je", "zijn", "dan", "eerste", "langer", "wachten", "zonder", "met", "een", "tweede", "pfizer", "prik", "het", "maar", "niet", "dat", "risicos"], "pubDate": "2021-01-05T11:19:09Z", "publicationId": "ce2257c9-a2d2-3c8b-975a-6872cbf4036a"}