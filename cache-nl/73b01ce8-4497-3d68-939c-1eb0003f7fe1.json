{"id": "73b01ce8-4497-3d68-939c-1eb0003f7fe1", "title": "Dagboekfragment: Burgers indelen naar ras en geloof is geen goed idee", "url": "https://volkskrant.nl/cultuur-media/dagboekfragment-burgers-indelen-naar-ras-en-geloof-is-geen-goed-idee~bfb0c225/", "summary": "Beeld Bettmann ArchiveWashington D.C., 5 januari 1944Briefschrijvers vragen mij waarom ik mij inzet voor de huisvesting van zwarten, terwijl er zo veel witten geen fatsoenlijke woning kunnen vinden.\nMijn antwoord luidt: omdat er meer mensen zijn die zich inzetten voor witten dan voor gekleurden.\nZij reageren daar goed op, omdat ze inzien dat er in de naoorlogse situatie een markt is voor gemiddelde en laag geprijsde woningen.\nIn regio\u2019s die van oudsher door zwarten worden ingenomen, doet zich een infiltratie van witte gezinnen voor.\nDe neiging burgers in te delen naar ras en geloof heeft grote nadelen en dient naar mijn overtuiging te worden weerstreven, door eenieder die gelooft in vrede en eenheid in onze natie.", "paragraphs": ["Eleanor Roosevelt, in 1928 in New York. Beeld Bettmann Archive", "Washington D.C., 5 januari 1944", "Briefschrijvers vragen mij waarom ik mij inzet voor de huisvesting van zwarten, terwijl er zo veel witten geen fatsoenlijke woning kunnen vinden. Mijn antwoord luidt: omdat er meer mensen zijn die zich inzetten voor witten dan voor gekleurden.", "Bovendien: in steden waarin de gekleurde populatie toeneemt, ontstaan wijken \u2013 zoals in Washington \u2013 waarin de gezondheidszorg tekort schiet.", "Overbevolking raakt het moreel van zowel jongeren als ouderen en maakt steden minder veilig voor alle inwoners. Er zal meer politie nodig zijn, gevangenissen en ziekenhuizen raken overvol. Iedere burger zal de last van zwaardere belastingen voelen.", "In het hele land is een tekort aan goede behuizing voor zwarten. Private bouwondernemingen in Washington worden aangemoedigd 2.767 woningen te bouwen. Zij reageren daar goed op, omdat ze inzien dat er in de naoorlogse situatie een markt is voor gemiddelde en laag geprijsde woningen.", "Maar de bouwondernemingen stuiten op obstakels. In regio\u2019s die van oudsher door zwarten worden ingenomen, doet zich een infiltratie van witte gezinnen voor. Burgerinitiatieven en projectontwikkelaars willen deze zwarte buurten overnemen voor exclusief witte huurders.", "De neiging burgers in te delen naar ras en geloof heeft grote nadelen en dient naar mijn overtuiging te worden weerstreven, door eenieder die gelooft in vrede en eenheid in onze natie."], "authors": ["Erik Van Den Berg"], "keywords": ["goed", "geen", "burgers", "dagboekfragment", "worden", "er", "zijn", "naar", "zwarten", "te", "ras", "die", "van", "en", "een", "voor", "idee", "geloof", "indelen"], "pubDate": "2021-01-05T04:00:14Z", "publicationId": "1a359314-37ee-33a8-8de7-301d3eb2ed28"}