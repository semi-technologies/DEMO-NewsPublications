{"id": "3d28d714-0a69-354a-b13d-370676435254", "title": "Bosz wint met koploper Leverkusen, Lewandowski maakt 250e Bundesliga-goal", "url": "https://nu.nl/voetbal/6097182/bosz-wint-met-koploper-leverkusen-lewandowski-maakt-250e-bundesliga-goal.html", "summary": "Trainer Peter Bosz blijft met Bayer Leverkusen koploper in de Bundesliga.\nHet verschil met de achtervolgers Bayern M\u00fcnchen en RB Leipzig bedraagt \u00e9\u00e9n punt.\nIn de tweede helft had het elftal van Bosz een kwartiertje nodig om opnieuw twee keer te scoren.\nDaley Sinkgraven viel ongeveer een kwartier voor tijd in bij Leverkusen.\nRB Leipzig won met minimale cijfers bij Hoffenheim.", "paragraphs": ["Trainer Peter Bosz blijft met Bayer Leverkusen koploper in de Bundesliga. De formatie won woensdag bij FC K\u00f6ln: 0-4. Het verschil met de achtervolgers Bayern M\u00fcnchen en RB Leipzig bedraagt \u00e9\u00e9n punt.", "Na tien minuten leidde Leverkusen in Keulen al met 0-2. Mitchell Weiser en Moussa Diaby maakten de doelpunten. In de tweede helft had het elftal van Bosz een kwartiertje nodig om opnieuw twee keer te scoren. Patrik Schick en Florian Wirtz waren daar verantwoordelijk voor. Daley Sinkgraven viel ongeveer een kwartier voor tijd in bij Leverkusen.", "Bayern M\u00fcnchen versloeg VfL Wolfsburg met 2-1. Maximilian Philipp zette Wolfsburg in M\u00fcnchen al snel op voorsprong. De formatie van de Nederlandse spits Wout Weghorst moest vlak voor rust echter de gelijkmaker toestaan.", "Bayern scoorde via Robert Lewandowski, die daarmee zijn 250e doelpunt in de Bundesliga maakte. Hij is de derde speler die deze mijlpaal bereikt, na Gerd M\u00fcller (365) en Klaus Fischer (268). Aan het begin van de tweede helft voltooide de Pool de inhaalrace voor de kampioen en winnaar van de Champions League door de 1-2 te maken.", "RB Leipzig won met minimale cijfers bij Hoffenheim. Yussuf Poulsen maakte na precies een uur de enige treffer in het Duitse dorp. Justin Kluivert viel meteen na rust in bij Leipzig.", "Bekijk de uitslagen en de stand in de Bundesliga"], "authors": ["Door", "Anp Nu.Nl"], "keywords": ["van", "maakt", "bosz", "een", "leverkusen", "het", "wint", "lewandowski", "bundesligagoal", "250e", "en", "bundesliga", "won", "m\u00fcnchen", "voor", "bij", "koploper", "met"], "pubDate": null, "publicationId": "4d7a0f80-7953-388c-9af8-e7a437b5632e"}