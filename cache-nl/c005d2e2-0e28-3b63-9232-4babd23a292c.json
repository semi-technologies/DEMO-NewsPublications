{"id": "c005d2e2-0e28-3b63-9232-4babd23a292c", "title": "De uitzending van 16 december: Drukte op Schiphol / Ook als het vaccin er is, kunnen we nog niet beginnen / Mbo-studenten helpen vaccineren / Harde verwijten rond verhuizing Binnenhof", "url": "https://nos.nl/nieuwsuur/artikel/2360901-de-uitzending-van-16-december-drukte-op-schiphol-ook-als-het-vaccin-er-is-kunnen-we-nog-niet-beginnen-mbo-studenten-helpen-vaccineren-harde-verwijten-rond-verhuizing-binnenhof.html", "summary": "Minister van Infrastructuur Cora van Nieuwenhuizen zei vandaag \"teleurgesteld en boos\" te zijn over de drukte.\n7:57 Schiphol-directeur roept op: Ga nu niet met het vliegtuig op vakantieOok als het vaccin er is, kunnen we nog niet beginnen Waarschijnlijk beschikken we volgende week over een werkend vaccin.\nTe gast is Herman van der Weide, hij is oud-programmamanager van het vaccinatieprogramma tijdens de Mexicaanse griep.\n14:28 Ook als het vaccin er is, kunnen we nog niet beginnenMbo-studenten gaan vaccineren als vervanging voor stage Er is een groot tekort aan stages voor mbo-studenten.\nDe voorzitter van een stuurgroep die toeziet op de renovatie van het Binnenhof, oud-D66-leider Alexander Pechtold, heeft weer geen goed woord over voor het bestuur van de Tweede Kamer, onder voorzitterschap van Arib.", "paragraphs": ["Verontwaardiging over drukte op Schiphol De afgelopen tijd staan er ondanks het dringende advies om niet-noodzakelijke reizen te vermijden lange rijen in de vertrekhallen op Schiphol. Minister van Infrastructuur Cora van Nieuwenhuizen zei vandaag \"teleurgesteld en boos\" te zijn over de drukte. Een groot deel van de Tweede Kamer eist opheldering. Schiphol-directeur Dick Benschop is te gast in de studio.", "Dit artikel bevat een video. 7:57 Schiphol-directeur roept op: Ga nu niet met het vliegtuig op vakantie", "Ook als het vaccin er is, kunnen we nog niet beginnen Waarschijnlijk beschikken we volgende week over een werkend vaccin. Toch begint het vaccineren pas later in januari. Er wordt al maanden overlegd over de planning, maar pas afgelopen week heeft het ministerie van Volksgezondheid de knoop doorgehakt, en de opdracht voor het hele vaccinatieprogramma bij de GGD's gelegd. Uit een document dat in handen is van Nieuwsuur blijkt dat het vorige week nog de bedoeling was om pas in de derde week van januari te beginnen met het inenten van zorgpersoneel. Tegelijk is er pas vorige week een zogeheten regiegroep ingericht die het vaccinatieprogramma over het land gaat uitrollen. Te gast is Herman van der Weide, hij is oud-programmamanager van het vaccinatieprogramma tijdens de Mexicaanse griep.", "Dit artikel bevat een video. 14:28 Ook als het vaccin er is, kunnen we nog niet beginnen", "Mbo-studenten gaan vaccineren als vervanging voor stage Er is een groot tekort aan stages voor mbo-studenten. Werkgevers, zeker zorginstellingen, hebben vanwege het coronavirus liever geen stagiairs rondlopen. Voor zorgstudenten zijn er daardoor 3400 plekken te weinig. Tegelijkertijd zijn veel mensen nodig voor de vaccinatiecampagne. E\u00e9n en \u00e9\u00e9n is twee, dachten ze in Zuidoost-Brabant. Daar gaat de GGD mbo-studenten inzetten bij het vaccineren, als alternatief voor een stage.", "Dit artikel bevat een video. 6:05 Alternatief voor stage in de zorg: vaccineren", "Harde verwijten in Kamer over verhuizing Binnenhof Voor het eerst hebben enkele hoofdrolspelers in het openbaar gesproken over wat zich al lange tijd achter de schermen afspeelt bij het hoog opgelopen conflict over de renovatie van het Binnenhof-complex. De verwijten zijn hard. Kamervoorzitter Khadija Arib vindt dat haar integriteit in twijfel wordt getrokken, dat haar imago wordt beschadigd en dat ze \"geblinddoekt\" moet instemmen met de verhuizing van de Tweede Kamer. De voorzitter van een stuurgroep die toeziet op de renovatie van het Binnenhof, oud-D66-leider Alexander Pechtold, heeft weer geen goed woord over voor het bestuur van de Tweede Kamer, onder voorzitterschap van Arib."], "authors": ["Dit Is Een Artikel Van"], "keywords": ["van", "verwijten", "rond", "een", "voor", "te", "uitzending", "het", "ook", "er", "vaccin", "vaccineren", "op", "dat", "schiphol", "week", "verhuizing", "zijn"], "pubDate": null, "publicationId": "88173a0d-96a0-3f0e-a203-5a13f8839a59"}