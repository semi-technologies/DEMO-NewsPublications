{"id": "bd577e4e-e5b8-3a36-8e49-5d9c7c9b3136", "title": "Zwarte dozen van gecrasht Indonesisch vliegtuig voor kust Java gevonden", "url": "https://nu.nl/buitenland/6101108/zwarte-dozen-van-gecrasht-indonesisch-vliegtuig-voor-kust-java-gevonden.html", "summary": "De Indonesische autoriteiten hebben voor de kust van Java de zwarte dozen van de in zee gestorte Boeing 737-500 aangetroffen.\nHet toestel met 62 inzittenden verdween zaterdag vier minuten na opstijgen plots van de radar.\nEerder troffen hulpdiensten al lichaamsdelen en brokstukken aan op de plek waar het vliegtuig van de radar verdween.\nEr zijn onder meer stukken van een opblaasglijbaan, kabels, een stuk van een spijkerbroek en persoonlijke bezittingen gevonden.\nVier minuten na het vertrek verdween het toestel echter van de radar.", "paragraphs": ["De Indonesische autoriteiten hebben voor de kust van Java de zwarte dozen van de in zee gestorte Boeing 737-500 aangetroffen. Het toestel met 62 inzittenden verdween zaterdag vier minuten na opstijgen plots van de radar.", "Eerder troffen hulpdiensten al lichaamsdelen en brokstukken aan op de plek waar het vliegtuig van de radar verdween. Er zijn onder meer stukken van een opblaasglijbaan, kabels, een stuk van een spijkerbroek en persoonlijke bezittingen gevonden.", "Vlucht SJ182 van Sriwijaya Air vertrok zaterdag om 13.40 uur lokale tijd (7.40 uur Nederlandse tijd) van Jakarta in de richting van Pontianak, een Indonesische stad ongeveer 700 kilometer verderop. De vlucht zou ongeveer 1,5 uur duren.", "Vier minuten na het vertrek verdween het toestel echter van de radar. Het laatste contact met de bemanning vond plaats op slechts 20 kilometer van de luchthaven, toen het toestel boven zee vloog.", "De website Flightradar meldt dat het vliegtuig in minder dan een minuut meer dan 3.300 meter hoogte verloor. Het is nog onduidelijk wat er precies is gebeurd."], "authors": ["Door", "Nu.Nl Reuters"], "keywords": ["toestel", "van", "gevonden", "kust", "zee", "dozen", "voor", "een", "indonesisch", "tijd", "java", "verdween", "gecrasht", "het", "uur", "vliegtuig", "zaterdag", "zwarte"], "pubDate": null, "publicationId": "4d7a0f80-7953-388c-9af8-e7a437b5632e"}