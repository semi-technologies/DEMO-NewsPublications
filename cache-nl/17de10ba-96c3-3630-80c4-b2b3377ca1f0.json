{"id": "17de10ba-96c3-3630-80c4-b2b3377ca1f0", "title": "Pam: 'Een maand lang op date-tox. Lukt ons dat?'", "url": "https://www.rtlnieuws.nl/lifestyle/artikel/5207073/pam-een-maand-lang-op-date-tox-lukt-ons-dat-update-carola-julie-daten", "summary": "\"En waarom vertel jij dat niet meer aan mij, Carola?\n\"We spraken af bij het strand voor een wandeling, want ja, veel andere opties zijn er nu niet natuurlijk.\nBest een knapperd wel, met een mooie skinny en goede sneakers.\nDaarna nog even een uurtje gewandeld voor goed fatsoen en met een grote zwaai gedag gezegd.\nIk ben er wel even klaar mee, met dat daten.\"", "paragraphs": ["Het is dag vier van het nieuwe jaar en Carola belt in.", "\"Ik had dus gisteren een date\", vertelt ze.", "\"Oh? met wie dan?\" \"Roel. Een nieuwe ja.\"", "\"En waarom vertel jij dat niet meer aan mij, Carola? Wat is er gebeurd met onze veiligheidscode?\", antwoord ik gemeend grappend. Ooit, aan het begin van het hele datecircus, beloofden we elkaar om altijd een locatie te sturen als we voor het eerst met iemand afspraken, want je-weet-maar-nooit.", "\"Ja, weet je, wat Julie kan, kan ik ook. Met d\u2019r privacy.\"", "\"Jammer dat ze niet opneemt trouwens\", zeg ik. \"Zou zij ook weer een mystery date hebben?\"", "\"Je weet maar nooit met Julie\", lacht Carola.", "\"Maar vertel, hoe was Roel?\", vraag ik.", "\"We spraken af bij het strand voor een wandeling, want ja, veel andere opties zijn er nu niet natuurlijk. Best een knapperd wel, met een mooie skinny en goede sneakers. Haartjes netjes opgeschoren. Maar toen ik kwam aanlopen, stak hij zijn elleboog naar me uit. Nou, toen was ik al klaar. Ik snap best dat je door corona geen drie zoenen meer gaat geven, maar die elleboog - waar iedereen ook in hoest en niest - daar doe ik echt niet aan. Daarna nog even een uurtje gewandeld voor goed fatsoen en met een grote zwaai gedag gezegd. Ik ben er wel even klaar mee, met dat daten.\"", "\"Voor vandaag dan\", lach ik."], "authors": [], "keywords": ["ik", "lukt", "datetox", "pam", "voor", "en", "een", "met", "lang", "op", "ook", "het", "maar", "niet", "dat", "ons", "maand"], "pubDate": "2021-01-06T16:07:30Z", "publicationId": "ce2257c9-a2d2-3c8b-975a-6872cbf4036a"}