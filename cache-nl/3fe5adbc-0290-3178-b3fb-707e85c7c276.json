{"id": "3fe5adbc-0290-3178-b3fb-707e85c7c276", "title": "West Bromwich zet Bilic op straat, ervaren Allardyce volgt hem op", "url": "https://nos.nl/artikel/2360896-west-bromwich-zet-bilic-op-straat-ervaren-allardyce-volgt-hem-op.html", "summary": "Het gebrek aan investeringen is hem echter opgebroken op het hoogste niveau in Engeland.\nMet slechts zeven punten uit elf wedstrijden doet alleen Sheffield United, dat \u00e9\u00e9n punt heeft, het nog slechter.\nAlleen het duel met de hekkensluiter leverde een zege op voor de mannen van Bilic, die de eerste manager is geworden dit seizoen die het veld moet ruimen in de Premier League.\nDe ervaren coach (66) was in een ver verleden nog een blauwe maandag speler van de club en werkte er ook als assistent.\nNa \u00e9\u00e9n interland werd hij echter ontslagen nadat hij undercoverjournalisten van The Daily Telegraph had uitgelegd hoe destijds de Engelse transferregels omzeild konden worden.", "paragraphs": ["Hij sleepte dinsdagavond nog heel verdienstelijk met West Bromwich Albion een punt uit het vuur bij grootmacht Manchester City (1-1), maar dat heeft de leiding van de nummer voorlaatst in de Engelse competitie er niet van kunnen weerhouden trainer Slaven Bilic te ontslaan.", "De 52-jarige Kroaat had WBA sinds de zomer van 2019 onder z'n hoede en dwong eerder dit jaar met 'The Baggies' promotie naar de Premier League af. Het gebrek aan investeringen is hem echter opgebroken op het hoogste niveau in Engeland.", "Met slechts zeven punten uit elf wedstrijden doet alleen Sheffield United, dat \u00e9\u00e9n punt heeft, het nog slechter. Alleen het duel met de hekkensluiter leverde een zege op voor de mannen van Bilic, die de eerste manager is geworden dit seizoen die het veld moet ruimen in de Premier League.", "Achtste PL-klus 'Big Sam'", "Sam Allardyce werd woensdag aangesteld als zijn opvolger. De ervaren coach (66) was in een ver verleden nog een blauwe maandag speler van de club en werkte er ook als assistent. Het wordt voor 'Big Sam' de achtste managerklus in de Premier League.", "Allardyce was in het verleden ook bondscoach van Engeland. Na \u00e9\u00e9n interland werd hij echter ontslagen nadat hij undercoverjournalisten van The Daily Telegraph had uitgelegd hoe destijds de Engelse transferregels omzeild konden worden."], "authors": [], "keywords": ["zet", "ervaren", "nog", "west", "\u00e9\u00e9n", "hem", "van", "hij", "premier", "straat", "een", "voor", "bilic", "het", "allardyce", "bromwich", "werd", "op", "met", "volgt"], "pubDate": null, "publicationId": "88173a0d-96a0-3f0e-a203-5a13f8839a59"}