{"id": "1a64cbaa-af33-3baf-bcc7-90d02b16c46f", "title": "VK en EU onderhandelen nog tot zondag door over mogelijk Brexit-akkoord", "url": "https://nu.nl/brexit/6095748/vk-en-eu-onderhandelen-nog-tot-zondag-door-over-mogelijk-brexit-akkoord.html", "summary": "De Europese Unie en het Verenigd Koninkrijk blijven de komende dagen verder onderhandelen over een mogelijk handelsverdrag.\nVon der Leyen zegt op Twitter dat de standpunten van het Verenigd Koninkrijk en de EU nog altijd met elkaar verschillen.\nBeide kampen zullen \"onmiddellijk bijeen komen om te proberen deze problemen op te lossen.\nTegen het einde van het weekend zullen we tot een besluit komen\", aldus de Europese voorzitter.\nNa 31 december eindigt de overgangsperiode waarin de Britten sinds hun vertrek uit de EU op 1 februari 2020 nog de EU-regels volgen.", "paragraphs": ["De Europese Unie en het Verenigd Koninkrijk blijven de komende dagen verder onderhandelen over een mogelijk handelsverdrag. Zondag moet er een \"ferm besluit\" worden genomen of het zin heeft nog door te gaan, heeft de Britse regering woensdag laten weten na afloop van het werkdiner van de Britse premier Boris Johnson met voorzitter van de Europese Commissie Ursula von der Leyen.", "Von der Leyen zegt op Twitter dat de standpunten van het Verenigd Koninkrijk en de EU nog altijd met elkaar verschillen. Beide kampen zullen \"onmiddellijk bijeen komen om te proberen deze problemen op te lossen. Tegen het einde van het weekend zullen we tot een besluit komen\", aldus de Europese voorzitter.", "De onderhandelingen zitten al weken vast op drie hoofdpunten: de toegang van vissers uit de EU tot de Britse wateren, een gelijk speelveld voor Britse en Europese bedrijven en het toezicht op de gemaakte afspraken. Frost en zijn Brusselse evenknie Michel Barnier hebben op een rijtje gezet waar de problemen precies zitten, zodat op het hoogste politieke niveau oplossingen kunnen worden gezocht.", "Na 31 december eindigt de overgangsperiode waarin de Britten sinds hun vertrek uit de EU op 1 februari 2020 nog de EU-regels volgen."], "authors": ["Door"], "keywords": ["zondag", "van", "nog", "een", "brexitakkoord", "het", "eu", "en", "britse", "onderhandelen", "europese", "te", "tot", "mogelijk", "op", "vk", "door"], "pubDate": null, "publicationId": "4d7a0f80-7953-388c-9af8-e7a437b5632e"}