{"id": "b7c2088b-5ced-3e1a-acec-f5b588c45128", "title": "Van Dissel: besmettingen rijzen de pan uit als we niet oppassen met feestdagen", "url": "https://www.parool.nl/nederland/van-dissel-besmettingen-rijzen-de-pan-uit-als-we-niet-oppassen-met-feestdagen~b6898833/", "summary": "Van Dissel: \u201cIk wil benadrukken dat, als we ons niet gedragen met de feestdagen, het goed kan dat het reproductiegetal (aan hoeveel mensen draagt iedere besmette persoon corona over, red.)\nMet alle gevolgen van dien voor de druk op de zorg, aldus Van Dissel.\nAls dat niet gebeurt, zullen zorginstellingen misschien ervoor kiezen om bezoekers te weren.\nConny Helder van Actiz, de koepel van langdurige zorg, wees erop dat een rustpauze voor het toch al flink belaste personeel er niet in zit.\nWe zijn al blij als er een stabiele situatie komt.", "paragraphs": ["Jaap van Dissel. Beeld ANP", "Momenteel zijn bijna 88.000 mensen besmettelijk, bleek woensdagochtend tijdens een briefing aan de Tweede Kamer. Op de top van de eerste en tweede coronapiek in Nederland lag dat aantal rond de 160.000.", "Van Dissel: \u201cIk wil benadrukken dat, als we ons niet gedragen met de feestdagen, het goed kan dat het reproductiegetal (aan hoeveel mensen draagt iedere besmette persoon corona over, red.) op 1,5 komt te liggen. Dat is eerder het geval geweest.\u201d Momenteel ligt het R-getal iets boven de 1.", "Bij een reproductiegeval van 1,5 zou het aantal besmette personen razendsnel oplopen. Met alle gevolgen van dien voor de druk op de zorg, aldus Van Dissel.", "Geen pauze", "Voor zorgpersoneel is er de komende periode en ook tijdens de feestdagen geen pauze. De druk op zorginstellingen door de vele coronapati\u00ebnten is nog veel te hoog. Tegelijk neemt de agressie tegen zorgmedewerkers toe. \u201cDat leidt tot extra ziekteverzuim,\u201d zei Ernst Kuipers van het Landelijk Netwerk Acute Zorg woensdagochtend tijdens de bijpraatsessie in de Tweede Kamer.", "Vooral bezoekers moeten zich volgens Kuipers beter gedragen in zorginstellingen. Als dat niet gebeurt, zullen zorginstellingen misschien ervoor kiezen om bezoekers te weren.", "Conny Helder van Actiz, de koepel van langdurige zorg, wees erop dat een rustpauze voor het toch al flink belaste personeel er niet in zit. \u201cHet gaat niet gebeuren. We zijn al blij als er een stabiele situatie komt. De situatie is nu zorgelijk. De rek is er uit.\u201d"], "authors": ["Edwin Van Der Aa"], "keywords": ["van", "tweede", "dissel", "het", "feestdagen", "besmettingen", "met", "op", "zorginstellingen", "rijzen", "zorg", "oppassen", "niet", "dat", "pan", "een", "uit", "er"], "pubDate": "2020-12-09T12:24:21+01:00", "publicationId": "a3002aeb-6d5a-3894-adcb-0212effbc567"}