{"id": "f42cb993-4b9a-311b-85cc-8fbca590e6ef", "title": "Man (24) opgepakt voor brandstichting Mercedes in Plantagebuurt", "url": "https://www.parool.nl/amsterdam/man-24-opgepakt-voor-brandstichting-mercedes-in-plantagebuurt~b5f4aebb/", "summary": "In de nacht van 14 juli op 15 juli stak een man een geparkeerde Mercedes in brand op de Plantage Parklaan.\nBeeld PolitieIn de nacht van 14 op 15 juli stak een man rond 02.15 uur een geparkeerde Mercedes G-klasse in brand.\nOok wil de recherche weten of de verdachte uit eigen initiatief handelde of mogelijk in opdracht van een ander.\nCamera'sOp de Plantage Parklaan heeft de gemeente recentelijk cameratoezicht ingesteld wegens eerdere incidenten en nadat er een explosief was gevonden in een portiek in de straat.\nOf er een verband is tussen het explosief en de eerdere incidenten, maakt de politie niet duidelijk.", "paragraphs": ["In de nacht van 14 juli op 15 juli stak een man een geparkeerde Mercedes in brand op de Plantage Parklaan. Beeld Politie", "In de nacht van 14 op 15 juli stak een man rond 02.15 uur een geparkeerde Mercedes G-klasse in brand. Op beelden getoond in Bureau 020 en Opsporing Verzocht is te zien dat een donker geklede man vloeistof over de motorkap van de dure wagen gooit, dit aansteekt en vervolgens wegrent. De tips die na de uitzendingen binnenkwamen hebben een belangrijke bijdrage geleverd aan de aanhouding van de verdachte.", "De eigenaar van de auto was al eerder doelwit: zijn huis en bedrijfspand zijn al eens beschoten en hij is een keer klemgereden. De recherche houdt er rekening mee dat die eerdere beschietingen verband houden met de brandstichting.", "Het onderzoek naar de brandstichting gaat nog door en de recherche zoekt nog steeds naar mensen met meer informatie. Ook wil de recherche weten of de verdachte uit eigen initiatief handelde of mogelijk in opdracht van een ander.", "Camera's", "Op de Plantage Parklaan heeft de gemeente recentelijk cameratoezicht ingesteld wegens eerdere incidenten en nadat er een explosief was gevonden in een portiek in de straat. \u2018Deze incidenten, en dan vooral het geplaatste explosief, leveren een ernstig gevaar op voor de openbare orde en zorgen voor onrust in de wijk,\u2019 aldus de gemeente.", "Of er een verband is tussen het explosief en de eerdere incidenten, maakt de politie niet duidelijk. De camera\u2019s blijven ten minste tot 1 januari 2021 in de straat hangen."], "authors": ["Het Parool"], "keywords": ["man", "explosief", "van", "incidenten", "mercedes", "op", "24", "recherche", "juli", "plantagebuurt", "een", "en", "opgepakt", "er", "brandstichting", "voor"], "pubDate": "2020-12-09T09:24:02+01:00", "publicationId": "a3002aeb-6d5a-3894-adcb-0212effbc567"}