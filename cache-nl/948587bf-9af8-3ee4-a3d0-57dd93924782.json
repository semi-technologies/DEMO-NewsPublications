{"id": "948587bf-9af8-3ee4-a3d0-57dd93924782", "title": "Politie vindt lading Kalasjnikovs van mocromaffia in Utrechts park", "url": "https://www.metronieuws.nl/in-het-nieuws/binnenland/2021/01/politie-vindt-lading-kalasjnikovs-van-mocromaffia-in-utrechts-park/", "summary": "Politie vindt lading Kalasjnikovs van mocromaffia in Utrechts parkIn een park in het Utrechtse Kanaleneiland deed de politie afgelopen donderdag een bijzondere vondst.\nDaar lag namelijk een groot aantal Kalasjnikovs begraven die waarschijnlijk tot de mocromaffia behoren.\nDe informatie kwam van een anonieme tipgever in het misdaadprogramma Crime Desk van RTL5.\nDaarbij hielden zij rekening met een valstrik en zochten bomverkenners uit veiligheidsredenen de omgeving af.\nDe forensische recherche onderzoekt momenteel of de wapens eerder gebruikt zijn bij liquidaties.", "paragraphs": ["Politie vindt lading Kalasjnikovs van mocromaffia in Utrechts park", "In een park in het Utrechtse Kanaleneiland deed de politie afgelopen donderdag een bijzondere vondst. Daar lag namelijk een groot aantal Kalasjnikovs begraven die waarschijnlijk tot de mocromaffia behoren.", "Dat meldt de Telegraaf. Topcrimineel Ridouan Taghi zou mogelijk handlangers en sympathisanten hebben in de wijk in Utrecht. De informatie kwam van een anonieme tipgever in het misdaadprogramma Crime Desk van RTL5. De politie nam de tip serieus en onderzocht de situatie. Daarbij hielden zij rekening met een valstrik en zochten bomverkenners uit veiligheidsredenen de omgeving af.", "Gebruik bij liquidaties", "De Explosieven Opruimingsdienst (EOD) vond uiteindelijk na een korte graafacties de automatische wapens. In eerste instantie dook \u00e9\u00e9n Kalasjnikov op, maar na verder graven bleken dit er meer te zijn. De forensische recherche onderzoekt momenteel of de wapens eerder gebruikt zijn bij liquidaties.", "De burgemeester van Utrecht, Sharon Dijksma, zegt over de vondst: \u201eAan de ene kant schrik ik ontzettend dat zo\u2019n hoeveelheid van dit soort wapens wordt gevonden, aan de andere kant ben ik opgelucht dat ze van de straat zijn gehaald.\u201d", "Lees ook: ING-econoom over verlenging lockdown: \u2018Golf faillissementen komt nog\u2019"], "authors": [], "keywords": ["wapens", "politie", "van", "zijn", "park", "lading", "en", "mocromaffia", "een", "kalasjnikovs", "utrechts", "vondst", "liquidatiesde", "vindt", "utrecht"], "pubDate": "2021-01-11T09:05:50Z", "publicationId": "7c385e14-de2a-3447-b45a-fe7d316f7641"}