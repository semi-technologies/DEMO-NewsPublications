{"id": "c7a07ff7-ea98-3111-96ad-4db7efd040e4", "title": "\u2019Studente (18) ontvlucht bountyeiland na maand celstraf voor quarantaineflater\u2019", "url": "https://www.telegraaf.nl/nieuws/1303175682/studente-18-ontvlucht-bountyeiland-na-maand-celstraf-voor-quarantaineflater", "summary": "Bij thuiskomst schrijven de Amerikaanse maatregelen voor dat de 18-jarige Skylar voor zeven dagen in thuisquarantaine gaat.\nHaar advocaten en die van haar vriend - de \u2019local\u2019 Vanjae Ramgeet - dienden onlangs een verzoek voor vervroegde vrijlating in.\nDat werd gehonoreerd door de autoriteiten op het eiland in de Cara\u00efbische Zee.\nVoor een vakantie trok de jonge vrouw uit de staat Georgia naar het eiland om er haar vriend te zien schitteren tijdens een kampioenschap jetski.\nOok haar vriend is opgepakt omdat hij Mack zou hebben geholpen.", "paragraphs": ["De studente geneeskunde komt op vrijdag 15 januari vrij, nadat ze 31 dagen heeft vastgezeten. Ook de kerstdagen en de jaarwisseling bracht ze door achter de tralies. Volgens lokale media neemt Mack het eerst beschikbare vliegtuig terug naar haar vaderland.", "Bij thuiskomst schrijven de Amerikaanse maatregelen voor dat de 18-jarige Skylar voor zeven dagen in thuisquarantaine gaat. Ook moet ze drie tot vijf dagen voor vertrek een coronatest laten uitvoeren en het negatieve resultaat overleggen op de luchthaven op de Kaaimaneilanden.", "Haar advocaten en die van haar vriend - de \u2019local\u2019 Vanjae Ramgeet - dienden onlangs een verzoek voor vervroegde vrijlating in. Dat werd gehonoreerd door de autoriteiten op het eiland in de Cara\u00efbische Zee.", "Jetski-kampioen", "Eind vorige maand lapte Mack de regels op het tropische eiland aan haar laars. Voor een vakantie trok de jonge vrouw uit de staat Georgia naar het eiland om er haar vriend te zien schitteren tijdens een kampioenschap jetski.", "Volgens de lokale coronavoorschriften moest ze ook na een negatieve coronatest veertien dagen in quarantaine in haar hotel. Maar Mack slaagde erin een elektronische polsband van haar arm te verwijderen, waarna ze zich naar het strand begaf om toch haar vriend aan het werk te zien.", "Ze zag haar vriend de wedstrijd winnen, maar de vreugde daarover was van korte duur. Niet veel later stonden er agenten op de stoep bij haar hotel. Ook haar vriend is opgepakt omdat hij Mack zou hebben geholpen. Ook hij kreeg twee maanden cel opgelegd."], "authors": [], "keywords": ["vriend", "bountyeiland", "studente", "dagen", "18", "mack", "voor", "een", "ze", "ontvlucht", "op", "celstraf", "ook", "het", "haar", "quarantaineflater", "maand"], "pubDate": null, "publicationId": "eaaf7e23-4e36-3c2d-bfe0-80f3507a250a"}