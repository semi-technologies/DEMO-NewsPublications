{"id": "62352cac-9555-3027-ad2b-5d323f1b2a17", "title": "Motie om Paddepoelsterbrug en Gerritkrolbrug minder hoog te maken", "url": "https://nu.nl/groningen/6095468/motie-om-paddepoelsterbrug-en-gerritkrolbrug-minder-hoog-te-maken.html", "summary": "De PvdA heeft maandag samen met vier andere partijen een motie ingediend waarin het kabinet wordt verzocht om bij het ontwerp van de Paddepoelsterburg en Gerritkrolbrug meer rekening te houden met de wensen van Groningers en de bruggen minder hoog te maken.\nSamen met de SP, GroenLinks, D66 en de Partij van de Dieren diende ze daarvoor een motie in.\nVolgens de PvdA lijkt er een meerderheid voor de motie te zijn.\nDe motie is een reactie op de nieuwe ontwerpen die minder rekening houden met wensen uit de lokale politiek en van Groningers.\nZo zou de Paddepoelsterbrug 9 meter hoog en de Gerritkrolbrug 5,7 meter hoog worden.", "paragraphs": ["De PvdA heeft maandag samen met vier andere partijen een motie ingediend waarin het kabinet wordt verzocht om bij het ontwerp van de Paddepoelsterburg en Gerritkrolbrug meer rekening te houden met de wensen van Groningers en de bruggen minder hoog te maken.", "Zo moeten de bruggen beter toegankelijk zijn voor fietsers en voetgangers. Samen met de SP, GroenLinks, D66 en de Partij van de Dieren diende ze daarvoor een motie in. Deze lijkt het nu te gaan halen. Volgens de PvdA lijkt er een meerderheid voor de motie te zijn.", "De motie is een reactie op de nieuwe ontwerpen die minder rekening houden met wensen uit de lokale politiek en van Groningers. De nieuwe hoogte van de bruggen is daarbij slecht afgestemd op de gebruikers.", "Zo zou de Paddepoelsterbrug 9 meter hoog en de Gerritkrolbrug 5,7 meter hoog worden. Dat maakt de bruggen slecht toegankelijk voor mindervaliden en duurzame vervoersmiddelen als (elektrische) fietsen.", "Volgende week wordt er officieel gestemd over de motie."], "authors": ["Door"], "keywords": ["paddepoelsterbrug", "van", "om", "bruggen", "een", "gerritkrolbrug", "het", "en", "minder", "te", "hoog", "maken", "motie", "voor", "met"], "pubDate": null, "publicationId": "4d7a0f80-7953-388c-9af8-e7a437b5632e"}