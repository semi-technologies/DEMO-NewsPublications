{"id": "8a5c7f1a-e3f8-393c-bbd4-838ad40f8832", "title": "Ellen DeGeneres verliest belangrijkste sponsoren na schandaal", "url": "https://www.telegraaf.nl/entertainment/71949375/ellen-de-generes-verliest-belangrijkste-sponsoren-na-schandaal", "summary": "Ellen keerde twee maanden geleden terug met haar dagelijkse talkshow, nadat ze maandenlang onder vuur lag vanwege de \u2019toxic\u2019 omgeving op de werkvloer van haar programma.\nHoewel Ellen publiekelijk het boetekleed aantrok en beterschap beloofde, lijkt het er vooralsnog op dat kijkers hun vertrouwen in haar zijn verloren.\nEn met hen de sponsoren.\nMaar nu wordt er opeens geluisterd naar iedereen die een idee ter tafel brengt, terwijl daar voorheen om gelachen werd.\nHet zijn voornamelijk Ellens persoonlijke \u2019celebrity\u2019 vrienden geweest die haar kijkcijfers enigszins omhoog hebben geduwd, zoals Diane Keaton, Kevin Hart en Katy Perry.", "paragraphs": ["Ellen keerde twee maanden geleden terug met haar dagelijkse talkshow, nadat ze maandenlang onder vuur lag vanwege de \u2019toxic\u2019 omgeving op de werkvloer van haar programma. Meerdere werknemers spraken zich destijds tegenover BuzzFeed uit over de ongezonde werksfeer, waarbij zelfs sprake was van seksueel misbruik. Hoewel Ellen publiekelijk het boetekleed aantrok en beterschap beloofde, lijkt het er vooralsnog op dat kijkers hun vertrouwen in haar zijn verloren. En met hen de sponsoren.", "\u201eNatuurlijk heeft het coronavirus niet bijgedragen aan het binnenhalen of behouden van sponsoren. Dit had niemand kunnen voorzien. We moeten dagelijks een show vullen met content, maar er is bijna geen content, omdat er nauwelijks films, albums of nieuwe televisieshows uitkomen. Maar nu wordt er opeens geluisterd naar iedereen die een idee ter tafel brengt, terwijl daar voorheen om gelachen werd. Zo was de werksfeer hier destijds. Maar als je geen content kunt leveren, haken sponsoren af. Zo simpel is het\u201d, aldus een medewerker die anoniem wilde blijven, uit angst voor represailles.", "Het zijn voornamelijk Ellens persoonlijke \u2019celebrity\u2019 vrienden geweest die haar kijkcijfers enigszins omhoog hebben geduwd, zoals Diane Keaton, Kevin Hart en Katy Perry. Ondanks hun hulp zijn Ellens cijfers de afgelopen maanden met 37% gezakt, in tegenstelling tot vorig jaar."], "authors": [], "keywords": ["verliest", "schandaal", "van", "belangrijkste", "het", "maar", "met", "zijn", "die", "degeneres", "haar", "een", "en", "sponsoren", "ellen", "er"], "pubDate": null, "publicationId": "eaaf7e23-4e36-3c2d-bfe0-80f3507a250a"}