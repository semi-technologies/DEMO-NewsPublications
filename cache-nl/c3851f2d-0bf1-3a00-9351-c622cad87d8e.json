{"id": "c3851f2d-0bf1-3a00-9351-c622cad87d8e", "title": "'Nieuwe edities iPhone SE en AirPods Pro in april onthuld'", "url": "https://www.nu.nl/tech/6101109/nieuwe-edities-iphone-se-en-airpods-pro-in-april-onthuld.html", "summary": "Apple zou van plan zijn nieuwe versies van de iPhone SE en AirPods Pro in april dit jaar te onthullen.\nDe iPhone SE is een goedkoper alternatief voor toestellen zoals de iPhone 12 en 12 Pro.\nHet vorige model van de iPhone SE wordt op dit moment nog verkocht.\nApple presenteerde in voorgaande jaren traditiegetrouw in september een nieuwe smartphone, maar leek daar met de nieuwe iPhone SE vorig jaar van af te wijken.\nDoor ook de nieuwe SE in het voorjaar te onthullen, zou Apple kiezen voor twee iPhone-evenementen per jaar.", "paragraphs": ["Apple zou van plan zijn nieuwe versies van de iPhone SE en AirPods Pro in april dit jaar te onthullen. Dat vertellen ingewijden aan Macotakara.", "De iPhone SE is een goedkoper alternatief voor toestellen zoals de iPhone 12 en 12 Pro. Details over de nieuwe editie gepland voor april heeft de nieuwssite niet, maar eerdere geruchten verwezen naar een groter budgettoestel met 5,5 inchscherm.", "Het vorige model van de iPhone SE wordt op dit moment nog verkocht. Deze smartphone heeft een 4,7 inchdisplay en onderop een thuisknop. De telefoon gebruikt dezelfde chip als de iPhone 11.", "De nieuwe AirPods Pro zouden een opnieuw ontworpen oplaaddoosje krijgen. Volgens eerdere berichten wil Apple de stokjes onderaan de oordopjes weghalen om voor een minimalistischer uitstraling te zorgen.", "Apple presenteerde in voorgaande jaren traditiegetrouw in september een nieuwe smartphone, maar leek daar met de nieuwe iPhone SE vorig jaar van af te wijken.", "Door ook de nieuwe SE in het voorjaar te onthullen, zou Apple kiezen voor twee iPhone-evenementen per jaar."], "authors": ["Door"], "keywords": ["van", "edities", "voor", "en", "nieuwe", "een", "jaar", "onthuld", "te", "airpods", "iphone", "se", "pro"], "pubDate": null, "publicationId": "4d7a0f80-7953-388c-9af8-e7a437b5632e"}