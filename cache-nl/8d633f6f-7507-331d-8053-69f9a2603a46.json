{"id": "8d633f6f-7507-331d-8053-69f9a2603a46", "title": "Robbert koopt samen met twee vrienden een huis: 'Een bierviltjesverhaal'", "url": "https://www.rtlnieuws.nl/economie/life/artikel/5197526/huis-kopen-met-drie-vrienden-mogelijkheden", "summary": "Met \u00e9\u00e9n inkomen een huis kopen in bijvoorbeeld Utrecht, Den Haag of Rotterdam is ingewikkeld.\nEind oktober tekende hij het koopcontract voor het huis in Utrecht waar hij met zijn vrienden Max (26) en Stijn (25) gaat wonen.\nPraktische nadelenHet is niet ingewikkeld om nadelen op te sommen als je plannen die op een bierviltje ontstaan in de praktijk probeert te brengen.\nBovendien kan je vriendschap op het spel komen te staan, als je onenigheid krijgt over het huis.\nOf als iemand wil samenwonen met een geliefde, maar de rest graag wil blijven.", "paragraphs": ["Met \u00e9\u00e9n inkomen een huis kopen in bijvoorbeeld Utrecht, Den Haag of Rotterdam is ingewikkeld. Maar leg drie salarissen bij elkaar en ineens komen er huizen binnen handbereik.", "Dat was de conclusie na een avondje bios, vertelt Robbert. Eind oktober tekende hij het koopcontract voor het huis in Utrecht waar hij met zijn vrienden Max (26) en Stijn (25) gaat wonen. \"Een bierviltjesverhaal\", zegt hij zelf.", "Praktische nadelen", "Het is niet ingewikkeld om nadelen op te sommen als je plannen die op een bierviltje ontstaan in de praktijk probeert te brengen. Er zijn praktische bezwaren, want je moet het nodige regelen dat niet op drie kopers is ingesteld.", "Hoe werkt het fiscaal? En wat doe je bijvoorbeeld als een van de drie komt te overlijden? Stellen hebben een samenlevingscontract, of een huwelijksakte die daar uitsluitsel over geeft. Een vriendengroep niet.", "Bovendien kan je vriendschap op het spel komen te staan, als je onenigheid krijgt over het huis. Of als iemand wil samenwonen met een geliefde, maar de rest graag wil blijven.", "Vijf minuten", "Bij de eerste Zoom-meeting over de hypotheekaanvraag dacht adviseur Jerry Muller dan ook: dit wordt een gesprekje van vijf minuten. Zoveel tijd dacht hij nodig te hebben om het idee uit hun hoofd te praten, vertelt hij desgevraagd.", "\"Geldverstrekkers durven dit over het algemeen niet aan\", legt Muller uit. Hij werkt als hypotheekadviseur bij Finzie in Utrecht. \"Het risico is voor hen simpelweg te groot.\""], "authors": [], "keywords": ["als", "koopt", "huis", "vrienden", "bierviltjesverhaal", "twee", "het", "met", "hij", "op", "een", "je", "te", "utrecht", "niet", "robbert", "samen"], "pubDate": "2020-11-18T06:18:40+01:00", "publicationId": "ce2257c9-a2d2-3c8b-975a-6872cbf4036a"}