{"id": "027a3787-892a-3d1e-835b-690ac7ac92dd", "title": "Heeft Bora-Hansgrohe de nieuwe Primoz Roglic aan de haak geslagen?", "url": "https://www.telegraaf.nl/sport/1618244201/heeft-bora-hansgrohe-de-nieuwe-primoz-roglic-aan-de-haak-geslagen", "summary": "\u201eHet ziet er misschien uit als een gewaagde stap en er is zeker risico aan verbonden.\nIn de zomer trainde hij een week op de fiets met een aantal van onze rijders in Oostenrijk, wat erg goed werkte.\nWe zullen zien waar deze reis ons brengt, maar we zullen het stap voor stap doen.\u201dPalzer sprak van \u201eeen stoute droom\u201d die in vervulling gaat.\n\u201eProfrenner worden was een gedachte die in mijn achterhoofd speelde, een droom die onbereikbaar leek.\nDe beslissing om aan een nieuwe sportcarri\u00e8re te beginnen, nam ik pas tijdens mijn contact met Bora.\u201dEen aantal jaar geleden nam Roglic (31) een soortgelijke stap.", "paragraphs": ["\u201eHet ziet er misschien uit als een gewaagde stap en er is zeker risico aan verbonden. Maar we volgen \u2019Toni\u2019 al geruime tijd en zijn overtuigd van zijn fysieke mogelijkheden\u201d, aldus teammanager Ralph Denk. \u201eJe kunt aan voorbeelden als Primoz Roglic en Michael Woods zien dat zo\u2019n experiment succesvol kan uitpakken en we hebben altijd gezegd dat we binnen verschillende sporten zouden scouten.\u201d", "\u201eIk wil niet zeggen dat \u2019Toni\u2019 binnen twee jaar zal strijden om de Tour-overwinning. Maar we zien veel potentieel in hem, vooral in de hoge bergen. In de zomer trainde hij een week op de fiets met een aantal van onze rijders in Oostenrijk, wat erg goed werkte. Technisch gezien is hij ook behoorlijk sterk. We zullen zien waar deze reis ons brengt, maar we zullen het stap voor stap doen.\u201d", "Palzer sprak van \u201eeen stoute droom\u201d die in vervulling gaat. \u201eProfrenner worden was een gedachte die in mijn achterhoofd speelde, een droom die onbereikbaar leek. De beslissing om aan een nieuwe sportcarri\u00e8re te beginnen, nam ik pas tijdens mijn contact met Bora.\u201d", "Een aantal jaar geleden nam Roglic (31) een soortgelijke stap. De Sloveen van Jumbo-Visma is voormalig schansspringer. Hij won dit jaar de Vuelta. De 34-jarige Woods was eerder hardloper. De Canadees won vorig jaar ritten in de Vuelta en Milaan-Turijn."], "authors": [], "keywords": ["van", "heeft", "zien", "nieuwe", "stap", "maar", "hij", "primoz", "die", "roglic", "haak", "geslagen", "een", "en", "dat", "jaar", "borahansgrohe", "aan"], "pubDate": null, "publicationId": "eaaf7e23-4e36-3c2d-bfe0-80f3507a250a"}