{"id": "1e5fa1e8-cdb8-3a88-8944-71eb315f453f", "title": "\u2019Miljardenverkoop van T-Mobile in de maak\u2019", "url": "https://www.telegraaf.nl/financieel/1374427039/miljardenverkoop-van-t-mobile-in-de-maak", "summary": "Sindsdien is T-Mobile verder uitgebouwd tot de grootste mobiele provider van Nederland, door overnames van Tele2 en Simpel.\nOok eind 2019 waren er geruchten dat Deutsche Telekom probeerde de Nederlandse activiteiten van T-Mobile, waarin het Zweedse Tele2 een belang van 25% heeft, te verkopen om de schuldenberg van het moederbedrijf te verkleinen.\nEen verkoop van T-Mobile zou ook de weg vrij maken voor een eventuele overname van KPN door Deutsche Telekom.\nHet Duitse moederbedrijf van T-Mobile mikt op een verkoop aan private investeerders.\nEen overname door een van de twee grote Nederlandse rivalen, KPN of Vodafone, zou kunnen rekenen op grote bezwaren van de Brusselse mededingingstoezichthouder.", "paragraphs": ["Het belooft de grootste Nederlandse telecomdeal in jaren te worden, die de concurrentie op de Nederlandse markt kan aanjagen. Schattingen over de prijs lopen uiteen. Een bron verwacht een prijs tussen de 4 en 4,5 miljard euro. Een andere bron spreekt van een bedrag rond de 5 miljard.", "T-Mobile is net als de andere telecombedrijven goed door de coronacrisis heen gekomen. Klanten bellen weliswaar minder vanuit het buitenland (roaming), maar ze gebruiken hun telefoon meer door het thuiswerken. De omzet en winst van T-Mobile zijn het afgelopen jaar daardoor licht gestegen.", "Deutsche Telekom probeerde in 2016 T-Mobile ook al te verkopen, maar biedingen kwamen destijds niet verder dan \u20ac1,8 miljard, terwijl de eigenaar minimaal \u20ac2,2 miljard voor de Nederlandse dochter wilde hebben, zo vertelde S\u00f8ren Abildgaard, ceo van T-Mobile in Nederland. Sindsdien is T-Mobile verder uitgebouwd tot de grootste mobiele provider van Nederland, door overnames van Tele2 en Simpel. Ook eind 2019 waren er geruchten dat Deutsche Telekom probeerde de Nederlandse activiteiten van T-Mobile, waarin het Zweedse Tele2 een belang van 25% heeft, te verkopen om de schuldenberg van het moederbedrijf te verkleinen. Een verkoop van T-Mobile zou ook de weg vrij maken voor een eventuele overname van KPN door Deutsche Telekom.", "Daarnaast is het begonnen met de aanleg van glasvezelnetten, samen met private equityfirma Primevest, waarbij T-Mobile als hoofdhuurder optreedt. Tot nu toe gaat het om netwerken in delen van Den Haag, Eindhoven en Rotterdam, maar volgens Abildgaard liggen er plannen om een miljoen Nederlandse huishoudens die nu nog geen glasvezel hebben, van een aansluiting te voorzien.", "Het Duitse moederbedrijf van T-Mobile mikt op een verkoop aan private investeerders. Een overname door een van de twee grote Nederlandse rivalen, KPN of Vodafone, zou kunnen rekenen op grote bezwaren van de Brusselse mededingingstoezichthouder."], "authors": [], "keywords": ["door", "van", "maak", "en", "een", "tmobile", "miljardenverkoop", "te", "op", "ook", "het", "nederlandse"], "pubDate": null, "publicationId": "eaaf7e23-4e36-3c2d-bfe0-80f3507a250a"}