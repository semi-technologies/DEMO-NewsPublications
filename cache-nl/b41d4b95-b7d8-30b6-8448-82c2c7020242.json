{"id": "b41d4b95-b7d8-30b6-8448-82c2c7020242", "title": "Alleen G\u00f6tze traint nog individueel bij PSV in aanloop naar topper tegen Ajax", "url": "https://nu.nl/voetbal/6100469/alleen-gotze-traint-nog-individueel-bij-psv-in-aanloop-naar-topper-tegen-ajax.html", "summary": "PSV heeft woensdag met een vrijwel volledig fitte selectie een open training afgewerkt in de aanloop naar de topper tegen Ajax van zondag.\nMaxi Romero is de rest van het seizoen uitgeschakeld met een zware knieblessure.\nDrie dagen na de topper staat er voor PSV alweer een thuiswedstrijd tegen AZ op het programma.\nVrolijke gezichten op de training van PSV met vooraan Mohamed Ihattaren.\nVrolijke gezichten op de training van PSV met vooraan Mohamed Ihattaren.", "paragraphs": ["PSV heeft woensdag met een vrijwel volledig fitte selectie een open training afgewerkt in de aanloop naar de topper tegen Ajax van zondag. Van de potentiele basisspelers ontbrak alleen Mario G\u00f6tze bij de groepstraining.", "G\u00f6tze werkte een individueel programma af op De Herdgang. De verwachting is dat de Duitse middenvelder op tijd fit zal zijn om zondag tot de wedstrijdselectie te behoren.", "Marco van Ginkel trainde opnieuw volledig mee. De middenvelder die door een zware blessure al 2,5 jaar niet in actie kwam, vertelde onlangs al dat hij snel zijn rentree kan maken.", "Ook Eran Zahavi, Ryan Thomas, \u00c9rick Guti\u00e9rrez en Mauro J\u00fanior werkten woensdag de volledige training af. Het kwartet kampte voor de korte winterstop met blessureleed.", "De jongelingen Armando Obispo en Yorbe Vertessen namen na hun blessures weer deel aan de groepstraining, maar sloegen het afsluitende partijspel over. Maxi Romero is de rest van het seizoen uitgeschakeld met een zware knieblessure.", "PSV speelt zondag om 16.45 uur tegen Ajax in de Johan Cruijff ArenA. De koploper uit Amsterdam heeft na veertien duels \u00e9\u00e9n punt voorsprong op de Eindhovenaren.", "Drie dagen na de topper staat er voor PSV alweer een thuiswedstrijd tegen AZ op het programma.", "Vrolijke gezichten op de training van PSV met vooraan Mohamed Ihattaren. Vrolijke gezichten op de training van PSV met vooraan Mohamed Ihattaren. Foto: ANP", "Bekijk de stand en het programma in de Eredivisie"], "authors": ["Foto", "Door"], "keywords": ["training", "g\u00f6tze", "van", "het", "nog", "zondag", "naar", "en", "een", "met", "psv", "tegen", "topper", "op", "individueel", "alleen", "bij", "traint"], "pubDate": null, "publicationId": "4d7a0f80-7953-388c-9af8-e7a437b5632e"}