{"id": "e7865d03-967f-3a72-8c91-90408b3aa006", "title": "FIFA 21 verschijnt op 4 december voor PlayStation 5 en Xbox Series X", "url": "https://nu.nl/games/6086593/fifa-21-verschijnt-op-4-december-voor-playstation-5-en-xbox-series-x.html", "summary": "Voetbalgame FIFA 21 zal op 4 december worden uitgebracht voor de PlayStation 5, Xbox Series X en Series S. Dat maakt ontwikkelaar EA dinsdag bekend op Twitter.\nFIFA 21 verscheen eerder dit jaar al voor de PlayStation 4 en Xbox One-spelcomputers.\nDe PlayStation 5-versie van de game zal ook gebruikmaken van haptische feedback in de controller, die op zeer specifieke manieren meetrilt met bepaalde onderdelen van het spel.\nEA laat mensen die FIFA 21 eerder kochten voor oudere spelcomputers de game gratis upgraden naar de editie voor PlayStation 5 of Xbox Series-consoles.\nDat geldt voor fysieke en digitale versies van het spel.", "paragraphs": ["Voetbalgame FIFA 21 zal op 4 december worden uitgebracht voor de PlayStation 5, Xbox Series X en Series S. Dat maakt ontwikkelaar EA dinsdag bekend op Twitter.", "FIFA 21 verscheen eerder dit jaar al voor de PlayStation 4 en Xbox One-spelcomputers. De versies voor de nieuwe gameconsoles gebruiken realistischere belichting en moeten er over het algemeen beter uitzien.", "De PlayStation 5-versie van de game zal ook gebruikmaken van haptische feedback in de controller, die op zeer specifieke manieren meetrilt met bepaalde onderdelen van het spel. Hoe dat precies werkt is nog niet bekendgemaakt.", "EA laat mensen die FIFA 21 eerder kochten voor oudere spelcomputers de game gratis upgraden naar de editie voor PlayStation 5 of Xbox Series-consoles. Dat geldt voor fysieke en digitale versies van het spel. Wie het spel fysiek heeft, maar een nieuwe console zonder disklade heeft gekocht, moet contact opnemen met de klantenservice van de ontwikkelaar."], "authors": ["Door"], "keywords": ["spel", "21", "van", "playstation", "het", "op", "xbox", "series", "verschijnt", "fifa", "en", "dat", "x", "voor"], "pubDate": null, "publicationId": "4d7a0f80-7953-388c-9af8-e7a437b5632e"}