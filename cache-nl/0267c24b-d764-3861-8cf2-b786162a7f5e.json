{"id": "0267c24b-d764-3861-8cf2-b786162a7f5e", "title": "Ontevredenheid in de EU over traag priktempo", "url": "https://www.parool.nl/wereld/ontevredenheid-in-de-eu-over-traag-priktempo~b67a8ce1/", "summary": "In Finland wordt geklaagd over het aantal binnengekomen prikdoses: 40.000 in december, waar dat er 300.000 hadden moeten zijn.\nVolgens een woordvoerder gaat het om aanloopproblemen, die zich vooral zouden voordoen bij de productiecapaciteit en het prikbeleid in de lidstaten zelf.\nVan het Pfizervaccin heeft de commissie tot nu toe 300 miljoen doses besteld.\nDe Commissie heeft daarbij vorig jaar op liefst zes paarden gewed.\nDat het Pfizervaccin zou winnen, wist toen nog niemand.", "paragraphs": ["Een Duitse zorgmedewerker wordt gevaccineerd. Beeld AFP", "Opvallend genoeg klinkt zelfs in Duitsland, dat tot de Europese kop\u00adlopers hoort (met woensdagochtend 316.962 gevaccineerden) scherpe kritiek op de voortgang van de vaccinaties. In Finland wordt geklaagd over het aantal binnengekomen prikdoses: 40.000 in december, waar dat er 300.000 hadden moeten zijn.", "", "In Duitsland spelen sommigen de zwartepiet door naar Brussel. De Europese Commissie, die vorig jaar namens alle EU-landen de vaccinmarkt opging, krijgt het verwijt dat ze te weinig heeft besteld van het Pfizer-BioNTechvaccin, het eerste dat door het Europees Geneesmiddelenbureau is goedgekeurd.", "Vaccinramp", "Boulevardkrant Bild haalde uit naar de gezondheidsministers van Duitsland, Frankrijk, Itali\u00eb en Nederland, die in juni hun onderlinge samen\u00adwerking staakten en de aanbesteding van de vaccins geheel en al toe\u00advertrouwden aan Brussel. \u2018Daarmee begon de vaccinramp,\u2019 aldus Bild.", "De Europese Commissie spreekt de beschuldigingen tegen. Volgens een woordvoerder gaat het om aanloopproblemen, die zich vooral zouden voordoen bij de productiecapaciteit en het prikbeleid in de lidstaten zelf.", "Van het Pfizervaccin heeft de commissie tot nu toe 300 miljoen doses besteld. Gisteren meldde persbureau Bloomberg dat Brussel onderhandelt over een verdubbeling daarvan. Als het Amerikaanse Modernavaccin vandaag wordt goedgekeurd, worden daarvan in principe 160 miljoen doses weggezet voor de EU-landen.", "De Commissie heeft vooral een rol gespeeld bij de centrale aanbesteding, om te voorkomen dat EU-landen elkaar in de wielen zouden rijden en tegen elkaar op zouden bieden. Over die strategische keuze heerst grote tevredenheid. De Commissie heeft daarbij vorig jaar op liefst zes paarden gewed. Dat het Pfizervaccin zou winnen, wist toen nog niemand."], "authors": ["Christoph Schmidt"], "keywords": ["ontevredenheid", "van", "commissie", "eu", "en", "heeft", "een", "wordt", "traag", "zouden", "het", "priktempo", "dat", "die"], "pubDate": "2021-01-06T10:35:33Z", "publicationId": "a3002aeb-6d5a-3894-adcb-0212effbc567"}