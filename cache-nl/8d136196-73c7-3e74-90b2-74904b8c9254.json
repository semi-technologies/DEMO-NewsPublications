{"id": "8d136196-73c7-3e74-90b2-74904b8c9254", "title": "Jean-Marc Bosman: 'Voor mij 25 jaar tegenslag, voor voetballers 25 jaar geluk'", "url": "https://nos.nl/artikel/2360746-jean-marc-bosman-voor-mij-25-jaar-tegenslag-voor-voetballers-25-jaar-geluk.html", "summary": "Exact 25 jaar geleden ontketende Jean-Marc Bosman een revolutie in het voetbal.\nEen kwart eeuw later profiteren er nog steeds talloze voetballers van het zogeheten Bosman-arrest.\nHij kende mij niet en wist niet wat ik voor het voetbal betekend had\", verbaast hij zich.\nHet Nederlands elftal deed dat wel, door hem in 1997 de recette van een interland tegen Belgi\u00eb te schenken.\nDe moeder en tevens manager van Adrien Rabiot (destijds Paris Saint-Germain, tegenwoordig Juventus) verraste hem een paar jaar geleden met 10.000 euro.", "paragraphs": ["Exact 25 jaar geleden ontketende Jean-Marc Bosman een revolutie in het voetbal. Na een zaak van vijf jaar werd de Belgische ex-prof in het gelijk gesteld, waardoor spelers voortaan aan het einde van hun contract transfervrij van club konden wisselen.", "Een kwart eeuw later profiteren er nog steeds talloze voetballers van het zogeheten Bosman-arrest. In een interview met Sporza blikt de hoofdrolspeler terug.", "\"Ik was ooit eens in Amsterdam en daar ontmoette ik Dries Mertens. Hij kende mij niet en wist niet wat ik voor het voetbal betekend had\", verbaast hij zich. \"Geen enkele Belgische speler heeft het aangedurfd om zijn nek echt uit te steken.\"", "Het Nederlands elftal deed dat wel, door hem in 1997 de recette van een interland tegen Belgi\u00eb te schenken. De moeder en tevens manager van Adrien Rabiot (destijds Paris Saint-Germain, tegenwoordig Juventus) verraste hem een paar jaar geleden met 10.000 euro."], "authors": [], "keywords": ["voetbal", "tegenslag", "geluk", "van", "jeanmarc", "een", "voor", "25", "het", "te", "niet", "bosman", "en", "ik", "jaar", "voetballers", "met", "mij"], "pubDate": null, "publicationId": "88173a0d-96a0-3f0e-a203-5a13f8839a59"}