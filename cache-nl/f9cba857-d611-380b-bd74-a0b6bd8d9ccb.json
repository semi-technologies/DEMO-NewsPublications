{"id": "f9cba857-d611-380b-bd74-a0b6bd8d9ccb", "title": "HEMA sluit alle filialen vanaf donderdag om 'gezondheid te waarborgen'", "url": "https://nu.nl/economie/6097061/hema-sluit-alle-filialen-vanaf-donderdag-om-gezondheid-te-waarborgen.html", "summary": "HEMA heeft besloten om vanaf donderdag alle filialen te sluiten.\nEerder wilde de winkelketen de filialen deels openhouden voor essenti\u00eble producten, maar nu zegt de winkelketen dat er veel onduidelijkheid is over de regelgeving en dat dat \"niet bijdraagt aan de veiligheid\".\nDe winkelketen meldt dat het eerder de druk op de supermarkten en drogisterijen wilde verlichten, maar dat de onduidelijke regelgeving daar niet aan bijdraagt.\nHEMA-CEO Tjeerd Jegen zegt dat hij het jammer vindt om de deuren te sluiten.\nAls dat betekent dat wij onze deuren moeten sluiten om de gezondheid te waarborgen, dan doen we dat.\"", "paragraphs": ["HEMA heeft besloten om vanaf donderdag alle filialen te sluiten. Eerder wilde de winkelketen de filialen deels openhouden voor essenti\u00eble producten, maar nu zegt de winkelketen dat er veel onduidelijkheid is over de regelgeving en dat dat \"niet bijdraagt aan de veiligheid\".", "De winkelketen meldt dat het eerder de druk op de supermarkten en drogisterijen wilde verlichten, maar dat de onduidelijke regelgeving daar niet aan bijdraagt.", "HEMA-CEO Tjeerd Jegen zegt dat hij het jammer vindt om de deuren te sluiten. \"Tegelijkertijd vraagt deze tijd om flexibiliteit en verdraagzaamheid. Dat geldt ook voor ons. Als dat betekent dat wij onze deuren moeten sluiten om de gezondheid te waarborgen, dan doen we dat.\" Klanten kunnen wel online blijven winkelen bij HEMA.", "Het kabinet kondigde maandag de sluiting van alle niet-essenti\u00eble winkels af in de strijd tegen het coronavirus. Onder meer supermarkten, apotheken, opticiens en bedrijven die levensmiddelen verkopen, mogen openblijven.", "Winkels mogen ook open als ze 70 procent van hun omzet halen uit artikelen voor levensonderhoud, drogisterijartikelen, schoonmaakmiddelen, persoonlijke verzorging en dierenvoer. Eerder lag die grens op 30 procent, maar nadat meerdere budgetketens besloten toch open te gaan, scherpte het kabinet de regels aan."], "authors": ["Door"], "keywords": ["sluiten", "winkelketen", "donderdag", "om", "hema", "waarborgen", "eerder", "voor", "te", "het", "maar", "alle", "vanaf", "en", "dat", "gezondheid", "filialen", "sluit"], "pubDate": null, "publicationId": "4d7a0f80-7953-388c-9af8-e7a437b5632e"}