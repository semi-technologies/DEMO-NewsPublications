{"id": "93271db7-751a-3bd2-bd3f-f89587e13e67", "title": "Ramkraak bij World Fashion Centre in Nieuw-West", "url": "https://www.parool.nl/amsterdam/ramkraak-bij-world-fashion-centre-in-nieuw-west~b63550ad/", "summary": "Beeld Hollandse Hoogte / ANP XTRARond 04.45 uur werd de politie gealarmeerd over de ramkraak die volgens AT5 bij een kledingwinkel in het World Fashion Centre plaatsvond.\nDe daders reden met een auto door de voordeur van het pand.\nDe schade is groot, aldus de politie, zowel aan de winkel zelf als de glazen voorgevel van het hoofdgebouw.\nDe politie gaat ervan uit dat bij de ramkraak een zilvergrijze Seat Leon is gebruikt.\nZe hadden een volle, grote tas bij zich, waar mogelijk de buit in zat.", "paragraphs": ["Beeld Hollandse Hoogte / ANP XTRA", "Rond 04.45 uur werd de politie gealarmeerd over de ramkraak die volgens AT5 bij een kledingwinkel in het World Fashion Centre plaatsvond. De daders reden met een auto door de voordeur van het pand. De schade is groot, aldus de politie, zowel aan de winkel zelf als de glazen voorgevel van het hoofdgebouw.", "De politie gaat ervan uit dat bij de ramkraak een zilvergrijze Seat Leon is gebruikt. Deze werd kort daarvoor gestolen op de Cycladenlaan in een woonwijk in De Aker, tien minuten rijden van de winkel. Volgens de politie zijn de verdachten direct daarna naar het Koningin Wilhelminaplein gegaan om \u2018met grof geweld\u2019 de kledingwinkel binnen te komen.", "Een groep van \u2018vier of meer personen\u2019 heeft \u2018dure merkkleding\u2019 meegenomen. De daders waren allemaal volledig in het zwart gekleed en droegen bivakmutsen. Ze hadden een volle, grote tas bij zich, waar mogelijk de buit in zat. Volgens de politie gingen ze ervandoor op drie scooters, in onbekende richting."], "authors": ["Het Parool"], "keywords": ["van", "bij", "politie", "winkel", "het", "volgens", "nieuwwest", "ramkraak", "een", "centre", "ze", "werd", "world", "fashion"], "pubDate": "2020-12-08T12:00:00+01:00", "publicationId": "a3002aeb-6d5a-3894-adcb-0212effbc567"}