{"id": "89f8c896-acc8-3604-8248-254ea7325614", "title": "'Aantal journalisten dat vanwege werk vastzit wereldwijd hoger dan ooit'", "url": "https://nu.nl/media/6096745/aantal-journalisten-dat-vanwege-werk-vastzit-wereldwijd-hoger-dan-ooit.html", "summary": "Op 1 december was het aantal journalisten dat vastzit vanwege het doen van hun werk 274, meldt het Committee to Protect Journalists (CPJ) dinsdag.\nIn 2016 zaten 272 journalisten in de gevangenis voor het doen van hun werk.\nVoor het vijfde jaar op rij zitten meer dan 250 journalisten wereldwijd vast, vooral door toedoen van China, Turkije, Egypte en Saoedie-Arabi\u00eb.\nHet CPJ vermoedt dat de coronapandemie bijdraagt aan het grote aantal journalisten dat in 2020 is vastgezet door voornamelijk repressieve regimes zoals dat van koploper China.\nOok negatieve uitspraken van de Amerikaanse president Donald Trump over de pers zouden bijdragen aan het voor journalisten vijandige klimaat.", "paragraphs": ["Op 1 december was het aantal journalisten dat vastzit vanwege het doen van hun werk 274, meldt het Committee to Protect Journalists (CPJ) dinsdag. Niet eerder was het aantal volgens de organisatie die zich inzet voor persvrijheid zo groot.", "In 2016 zaten 272 journalisten in de gevangenis voor het doen van hun werk. Voor het vijfde jaar op rij zitten meer dan 250 journalisten wereldwijd vast, vooral door toedoen van China, Turkije, Egypte en Saoedie-Arabi\u00eb.", "Het CPJ vermoedt dat de coronapandemie bijdraagt aan het grote aantal journalisten dat in 2020 is vastgezet door voornamelijk repressieve regimes zoals dat van koploper China. Ook negatieve uitspraken van de Amerikaanse president Donald Trump over de pers zouden bijdragen aan het voor journalisten vijandige klimaat.", "Hoewel dat laatste land op de peildatum geen journalisten had vastgezet, had het wel het niet eerder bereikte aantal van 110 journalisten gearresteerd of aangeklaagd voor werkgerelateerde zaken. Ook zouden in de Verenigde Staten ongeveer driehonderd journalisten zijn mishandeld, vooral door de politie."], "authors": ["Door"], "keywords": ["dat", "hoger", "van", "zouden", "dan", "vastzit", "vanwege", "journalisten", "wereldwijd", "ooit", "aantal", "op", "voor", "werk", "het", "door"], "pubDate": null, "publicationId": "4d7a0f80-7953-388c-9af8-e7a437b5632e"}